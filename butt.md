---
title: Gísla I
layout: default
---

# Gísla saga Súrssonar

### Þorkell Skerauki and his family

I, 1. Þat er upphaf á s&#x1EB;gu þessi, at Hákon konungur Aðalsteinsfóstri réð fyrir Nóregi; ok var þetta á ofanverðum hans d&#x1EB;gum.<sup>[1](#myfootnote1)</sup> 2. Þorkell hét maður; hann var kallaðr skerauki; hann bjó í Súrnadal ok var hersir að nafnbót. 3. Hann átti sér konu, er Ísgerðr hét, ok sonu þrjá barna; hét einn Ari, annarr Gísli, þriði Þorbj&#x1EB;rn; hann var þeira yngstr, ok óxu allir upp heima þar. 4. Maðr er nefndr Ísi; hann bjó í firði þeim er Fibuli heitir, á Norðm&oelig;ri; kona hans hét Ingigerðr, en Ingibj&#x1EB;rg dóttir. Ari, sonr Þorkels súrd&oelig;ls, biðr hennar, og var hón honum gefin með miklu fé. 5. Kolr hét þræll, er í brott fór með henni.

### The duel between Ari and Bj&#x1EB;rn

### A berserker kills Ari Þorkelsson and how his brother Gísli avenged him

6\. Maðr hét Bj&#x1EB;rn enn blakki, ok var berserkr; hann fór um land ok skoraði á menn til hólmg&#x1EB;ngu, ef eigi vildu hans vilja gera. 7. Hann kom um vetrinn til Þorkels Súrd&oelig;ls; Ari, sonr hans, réð þá fyrir búi. 8. Bj&#x1EB;rn gerir Ara tvá kosti, hvárt hann vill heldr berjaz við hann í hólmi þeim, er þar liggr í Súrnadal ok heitir Stokkahólmr, eða vill hann selja hánum í hendr konu sína. 9. Hann kaus skjótt, at hann vill heldr berjaz, en hvártveggja yrði at sk&#x1EB;mm, hann ok kona hans; skyldi þessi fundr véra á þriggja nátta fresti. 10. Nú líðr til hólmstefnu framan; þá berjaz þeir, ok lýkur svá at Ari fellr ok lætur líf sitt. 11. Þykkiz Bj&#x1EB;rn hafa vegit til landa ok konu; Gísli segir, at hann vill heldr láta líf sitt, en þetta gangi fram, vill hann ganga á hólm við Bj&#x1EB;rn.

12\. Þá tók Ingibj&#x1EB;rg til orða: "Eigi var ek af því Ara gipt, at ek vilda þik eigi heldr átt hafa. Kolr, þræll minn á sverð, er Grásíða heitir, ok skaltu biðja, at hann ljái þér; því at þat fylgir því sverði, at sá skal sigr hafa, er þat hefir til orrostu."

### (Gísli kills Bj&#x1EB;rn; he is himself killed)

Hann biðr þrælinn sverðsins, ok þótti þrælnum mikit fyrir at ljá. 13. Gísli bjóz til hólmg&#x1EB;ngu, ok berjaz þeir, ok lýkr svá, at Bj&#x1EB;rn fellr. 14. Gísli þóttiz nú hafa unnit mikinn sigr; ok þat er sagt, at hann biðr Ingibjargar, ok vildi eigi láta góða konu ór ætt ganga ok fær hennar; nú tekr hann allan fjárhlut ok geriz mikill maðr fyrir sér. 15. Því næst andaz faðir hans, ok tekr Gísli allan fjárhlut eptir hann. 16. Hann lét drepa þá alla, sem með Birni h&#x1EB;fðu fylgt.

### Gísli Þorkelsson and the slave Kolr kill each other

17\. Þrællinn heimti sverð sitt, ok vill Gísli eigi laust láta ok býðr hann fé fyrir, en þrællinn vill ekki annat en sverð sitt, og fær ekki at heldr. 18. Þetta líkar þrælnum illa, ok veitir Gísla tilræði; var þat mikit sár. Gísli h&oslash;ggur í móti með Grásíðu í h&#x1EB;fuð þrælnum, svá fast, at sverðit brotnaði, en haussinn lamdiz, ok fær hvártveggi bana.

---

## Notes

<a name="myfootnote1">1</a>: _Hákon_, King of Norway 935-61. His last days (ofanverðir dagar) were therefore in the years 950-61. According to the calculation of G. Vigfússon (Safu til sögu Ísl. I, 362) Gísli came to Iceland near the year 955; this year also fits very well if one refers words, _ok var þetta_, not to the Norwegian events mentioned below but to the relocation, which is most likely.
