---
title: Eiríks saga rauða, Part 1
layout: default
---

Ætluðu þeir Karlsefni ok Snorri at leita[^1] Vínlands[^2] ok tǫluðu[^3] menn margt um þat. En því lauk[^4] svá at þeir Karlsefni ok Snorri bjuggu[^5] skip sitt ok ætluðu at leita Vínlands um sumarit. Til þeirar ferðar réðusk[^6] þeir Bjarni ok Þórhallr með skip sitt ok þat fǫruneyti[^7] er þeim hafði fylgt.

Maðr hét Þorvarðr. Hann var mágr Eiríks rauða. Hann fór ok með þeim, ok Þorvaldr, son Eiríks. Þórhallr var kallaðr veiðimaðr.[^8] Hann hafði lengi verit í veiðifǫrum með Eiríki um sumrum ok hafði hann margar varðveizlur.[^9]

Þórhallr var mikill vexti,[^10] svartr ok þursligr. Hann var heldr við aldr,[^11] ódæll í skapi, hljóðlyndr,[^12] fámálugr[^13] hversdagliga,[^14] undirfǫrull[^15] ok þó atmælasamr[^16] ok fýstisk[^17] jafnan hins verra.[^18] Hann hafði lítt við trú blandazk[^19] síðan hon kom á Grœnland. Þórhallr var lítt vinsældum[^20] horfinn, en þó hafði Eiríkr lengi tal[^21] af honum haldit Hann var á skipi með þeim Þorvaldi, því at honum var víða kunnigt í óbyggðum.[^22] Þeir hǫfðu þat skip er Þorbjǫrn hafði út þangat ok réðusk til ferðar með þeim Karlsefni, ok váru þar flestir grœnlenzkir menn á. Á skipum þeira var fjórir tigir manna annars hundraðs.

Sigldu þeir undan síðan til Vestribyggðar ok til Bjarneyja.[^23] Sigldu þeir þaðan undan Bjarneyjum norðanveðr. Váru þeir úti tvau dœgr. Þá fundu þeir land ok reru fyrir á bátum ok kǫnnuðu[^24] landit ok fundu þar hellur[^25] margar ok svá stórar at tveir menn máttu vel spyrnask í iljar.[^26] Melrakkar[^27] váru þar margir. Þeir gáfu nafn landinu ok kǫlluðu Helluland.

Þá sigldu þeir norðanveðr[^28] tvau dœgr ok var þá land fyrir þeim ok var á skógr[^29] mikill ok dýr mǫrg. Ey lá í landsuðr[^30] undan landinu ok fundu þeir þar bjarndýr ok kǫlluðu Bjarney. En landit kǫlluðu þeir Markland, þar er skógrinn var. Þá er liðin váru tvau dœgr, sjá þeir land ok þeir sigldu undir landit. Þar var nes,[^31] er þeir kvámu at. Þeir beittu[^32] með landinu ok létu landit á stjórnborða.

[^1]: [leita](https://en.wiktionary.org/wiki/leita#Old_Norse)
[^2]: This appears to have been a particular region somewhere in North America.
[^3]: [tǫluðu](https://en.wiktionary.org/wiki/tala#Etymology_2_5); Earlier in the saga, Leif Eiriksson's ship gets blown off course and they discover a land with wheat fields and grape vines.
[^4]: [lauk](https://en.wiktionary.org/wiki/l%C3%BAka#Old_Norse); That is, the conversation.
[^5]: [bjuggu](https://en.wiktionary.org/wiki/b%C3%BAa#Old_Norse); This is an interesting position in the conjugation paradigm.
[^6]: [réðusk](https://en.wiktionary.org/wiki/r%C3%A1%C3%B0a#Old_Norse); There's a special nautical meaning of this word that's only touched on in the Cleasby/Vigfusson entry for [ráða](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0486:1). The reference straddles the very end of that page and continues to the next. The idiom, _ráðask til ferðar_ menas to join a nautical expedition of some kind.
[^7]: [fǫruneyti](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0185:32)
[^8]: [veiði-maðr](http://www.germanic-lexicon-project.org/cgi-bin/gmc_search_v3?cmd=formquery2&query=veithi+@loose)
[^9]: [varðveizlur](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0680:7)
[^10]: [vextr](https://en.wiktionary.org/wiki/vaxa#Old_Norse)
[^11]: [aldr](http://www.germanic-lexicon-project.org/cgi-bin/gmc_search_v3?cmd=formquery2&query=aldr&startrow=1)
[^12]: [hljóðlyndr](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0272:20)
[^13]: [fámálugr](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0146:46)
[^14]: [hversdagliga](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0301:3)
[^15]: [undirfǫrull](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0653:15)
[^16]: [atmæl](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0030:34); With an adjectival ending. Some English words preserve this formation. _Handsome_.
[^17]: [fýstisk](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0184:14)
[^18]: [verra](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0699:4)
[^19]: [blandazk](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0067:6)
[^20]: [vinsældum](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0710:4)
[^21]: [tal](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0623:17)

[^22]: [óbyggðum](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0658:3)

[^23]: Vestribyggðar ok til Bjarneyja; _Vestribyggð_ was the northernmost settlement in Norse Greenland. The exact location of the "Bear Islands," is uncertain. This could have been Baffin Island.
[^24]: [kǫnnuðu](https://en.wiktionary.org/wiki/kanna#Verb_3)
[^25]: [hellur](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0255:10)
[^26]: [spyrnask í iljar](http://www.germanic-lexicon-project.org/cgi-bin/gmc_search_v3?cmd=formquery2&query=spyrna&startrow=1); So, two people lying on their backs, with their feet touching. This is understood to be an estimated span of measurement.
[^27]: [mellrakkar](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0424:1); Arctic fox. This is in the definition entry for, _melr_, or, oats. I'm not sure why this word was used for the animal.
[^28]: [norðanveðr](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0457:1)
[^29]: [skógr](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0555:37)
[^30]: [landsuðr](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0372:35)
[^31]: [beittu](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0056:31)
