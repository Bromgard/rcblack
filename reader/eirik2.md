---
title: Eiríks saga rauða, Part 2
layout: default
---

Þar var ørœfi ok strandir[^1] langar ok sandar. Fara þeir á bátum til lands ok fundu kjǫl[^2] af skipi ok kǫlluðu þar Kjalarnes.[^3] Þeir gáfu ok nafn strǫndunum ok kǫlluðu Furðustrandir,[^4] því at langt var með at sigla. Þá gjǫrðisk vágskorit[^5] landit ok heldu þeir skipunum at vágunum.[^6] 

Þat var þá er Leifr var með Óláfi konungi Tryggvasyni ok hann bað hann boða kristni á Grœnlandi ok þá gaf konungr honum tvá menn skozka.[^7] Hét karlmaðrinn Haki en konan Hekja. Konungr bað Leif taka til þessara manna ef hann þyrfti[^8] skjótleiks[^9] við, því at þau váru dýrum skjótari. Þessa menn fengu þeir Leifr ok Eiríkr til fylgðar við Karlsefni. 

En er þeir hǫfðu siglt fyrir Furðustrandir, þá létu þeir ena skozku menn á land ok báðu þau hlaupa[^10] í suðrátt[^11] ok leita landskosta[^12] ok koma aptr áðr þrjú dœgr væri liðin. 

Þau váru svá búin at þau hǫfðu þat klæði er þau kǫlluðu kjafal.[^13] Þat var svá gjǫrt at hattr[^14] var á upp ok opit[^15] at hliðum[^16] ok engar ermar[^17] á, ok kneppt[^18] í milli fóta. Helt  þar  saman  knappr[^19] ok nezla,[^20] en ber[^21] váru þau annars staðar. 

Þeir kǫstuðu akkerum ok lágu þar þessa stund.

Ok er þrír dagar váru liðnir hljópu þau af landi ofan ok hafði annat þeira í hendi vínber[^22] en annat hveiti sjálfsáit.[^23] Sagði Karlsefni at þau þóttusk fundit hafa landskosti góða. Tóku þeir þau á skip sitt ok fóru leiðar sinnar, þar til er varð fjarðskorit.[^24] Þeir lǫgðu skipunum inn á fjǫrð einn. Þar var ey ein út fyrir ok váru þar straumar[^25] miklir ok um eyna. Þeir kǫlluðu hana Straumsey. Fugl var þar svá margr at trautt[^26] mátti fœti niðr koma í milli eggjanna. Þeir heldu inn með firðinum ok kǫlluðu hann Straumsfjǫrð ok báru farminn af skipunum ok bjuggusk þar um. Þeir hǫfðu með sér alls konar[^27] fé ok leituðu sér þar landsnytja.[^28] Fjǫll váru þar ok fagrt var þar um at litask. Þeir gáðu[^29] einskis[^30] nema at kanna landit. Þar váru grǫs mikil. Þar váru þeir um vetrinn ok gjǫrðisk vetr mikill, en ekki fyrir unnit, ok gjǫrðisk illt til matarins, ok tókusk af veiðarnar. Þá fóru þeir út í eyna ok væntu at þar mundi gefa nǫkkut af veiðum eða rekum.[^31] Þar var þó lítit til matfanga en fé þeira varð þar vel. 

Síðan hétu þeir á Guð, at hann sendi þeim nǫkkut til matfanga ok var eigi svá brátt við látit sem þeim var annt[^32] til.

[^1]: [Strandir](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0599:26)
[^2]: [kjǫl](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0341:8)
[^3]: [Kjalarnes](https://en.wikipedia.org/wiki/Kjalarnes); Of course, this is not the place in Iceland.
[^4]: [Furðustrandir](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0178:21); The dictionary suggests that this could be the coast of Labrador. It's a good guess but remember, we don't have solid evidence for this.
[^5]: [vágskorit](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0178:21)
[^6]: [vágunum](https://en.wiktionary.org/wiki/v%C3%A1gr)
[^7]: [skozka](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0555:7); These two people were probably British Gaels, however this word sometimes also applied to the Gaels who lived in Ireland as well. This passage is a brief flashback that explains the presence of these thralls.
[^8]: [þyrfti](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0749:27)
[^9]: [skjótleiks](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0553:6)
[^10]: [hlaupa](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0269:22)
[^11]: suðr-[átt](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0047:20)
[^12]: [landskosta](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0372:3)
[^13]: [kjafal](http://www.germanic-lexicon-project.org/cgi-bin/gmc_search_v3?cmd=formquery2&query=kjafall&startrow=1); This entry in the dictionary is faulty. This is a bit of clothing worn by the Gaels accompanying the party, and is actually an Old Irish loan word, [cabhail](https://en.wiktionary.org/wiki/cabhail). The word itself is ultimately a Latin, [cuculla](https://en.wiktionary.org/wiki/cuculla#Latin), and simply means, "cowl," or, "hood."
[^14]: [hattr](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0241:11); Or, in this case, the hood.
[^15]: [opit](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0466:30)
[^16]: [hliðum](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0271:1); Along the side.
[^17]: [ermar](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0133:32)
[^18]: [kneppt](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0346:13)
[^19]: [knappr](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0345:24) 
[^20]: [nezla](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0454:24)
[^21]: [berr](https://en.wiktionary.org/wiki/berr#Old_Norse)
[^22]: [vínber](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0717:14)
[^23]: [hveiti](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0299:6) [sjálfsáit](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0534:29); "Self sown wheat," so, some kind of wild wheat. This doesn't exist naturally anywhere in North America, so who knows that this really means.
[^24]: [fjarð](https://en.wiktionary.org/wiki/fj%C7%ABr%C3%B0r#Old_Norse)- [skorit](https://en.wiktionary.org/wiki/skera#Old_Norse); Scorred with fjords.
[^25]: [straumar](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0597:18)
[^26]: [trautt](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0639:25)
[^27]: [konar](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0350:18)
[^28]: [landsnytja](https://old-icelandic.vercel.app/word/landsnytjar)
[^29]: [gáðu](https://en.wiktionary.org/wiki/g%C3%A1#Verb_2)
[^30]: [einskis](https://en.wiktionary.org/wiki/engi#Pronoun)
[^31]: [rekum](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0492:10)
[^32]: [annt](http://www.germanic-lexicon-project.org/cgi-bin/gmc_search_v3?cmd=viewthis&id=cv:b0022:17)
