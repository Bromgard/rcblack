---
title: Gísla 18
layout: default
---

# Gísla saga Súrssonar 18

### The wake for Þorgrímr. The magic of Þorgrímr nef. B&#x1EB;rkr marries Þórdis. Games at the pond. Gísli betrays himself by a stanza.

1\. Nú er efri drukkit eptir Þorgrím, ok gefr B&#x1EB;rkr góðar vingjafir m&#x1EB;rgum m&#x1EB;nnum. 2. Þat er næst til tíðenda, at B&#x1EB;rkur kaupir at Þorgrími nef, at hann seiddi seið, at þeim manni yrði ekki at bj&#x1EB;rg, er Þorgrím hefði vegit, þó at menn vildi duga hánum ok hann megi sér hvergi ró eiga á landi; oxi níu vetra gamall var hánum gefinn til þess. 3. Nú flytur Þorgrímr fram seiðinn, ok veitir sér umbúð eptir venju sinni ok gerir sér hjall, ok fremr hann þetta fj&#x1EB;lkynngiliga með allri ergi ok skelmiskap. 4. Varð ok sá hlutr einn, er nýnæmum þótti gegna, at aldrei festi snæ útan (ok) sunnan á haugi Þorgríms ok ekki fraus; ok gátu menn þess til, at hann myndi Frey svá ávarðr fyrir blótin, at hann myndi eigi vilja, at fr&oslash;ri á milli þeira. 5. Því fór fram um veturinn, ok eiga þeir br&oelig;ður leika saman. B&#x1EB;rkur gengr þar í bú með Þórdísi ok fær hennar. Hón fór eigi ein saman, þá er þetta var, ok f&oelig;ðir hón svein, ok er hann vatni ausinn, ok er fyrst nefndr Þorgrímr eptir f&#x1EB;ður sínum. 6. Ok er hann vex upp, þótti þeim hann þungr í skaplyndi ok óeirinn, ok var snúit nafninu, ok kallaður Snorri. 7. B&#x1EB;rkr bjó þar þau misseri, ok eiga þeir leika saman. 8.


Kona er nefnd Auðbj&#x1EB;rg, er bjó í ofanverðum dalnum á Annmarkast&#x1EB;ðum. Hún var systir Þorgríms nefs. Hún hafði átt sér bónda er Þorkell hét ok var kallaður annmarki. Sonur hennar hét Þorsteinn; hann var einhver sterkastur at leikunum, annar en Gísli. Þeir eru jafnan sér í leik, Gísli ok Þorsteinn, en þeir til móts, B&#x1EB;rkur ok Þorkell.

Einhvern dag kom þar fj&#x1EB;ldi manna at sjá leikinn því at m&#x1EB;rgum var mikil forvitni á at sjá leikinn ok vita hver sterkastur væri eða leikmaður bestur. En þar var sem víða annars staðar at m&#x1EB;nnum er þess meira kapp á er fleiri koma til leikanna. Þess er getið at B&#x1EB;rkur hefði ekki við Þorsteini um daginn ok at lyktum reiddist B&#x1EB;rkur ok braut í sundur knatttré Þorsteins en Þorsteinn felldi hann ok rak við svellinu niður.

En er Gísli sér það þá mælti hann at hann skyldi leika sem hann hefði mátt til við B&#x1EB;rk, "og mun eg skipta trjám við þig."

Svo gera þeir. Gísli sest niður ok gerir at trénu, horfir á hauginn Þorgríms; snær var á j&#x1EB;rðu en konu sátu upp í brekkuna, Þórdís systir hans ok margar aðrar. Gísli kvað þá vísu er æva skyldi:

>10   
>    
Teina sák í túni   
tál-gríms vinar fálu,   
Gaus þess's geig of veittak   
gunnbliks þáamiklu;   
nú hefir gnýstærir geira   
grímu Þrótt of sóttan   
þann lét sundr of lendan   
landkostuð ábranda.   

Þórdís nam þegar vísuna, gengur heim ok hefur ráðið vísuna. Þeir skilja nú leikinn; fer Þorsteinn heim.

Maður hét Þorgeir ok var kallaður orri; hann bjó á Orrast&#x1EB;ðum. Bergur hét maður ok var kallaður skammfótur; hann bjó á Skammfótarmýri fyrir austan ána.

Og nú er menn fara heim ræða þeir um leikinn, Þorsteinn ok Bergur, ok deila at lyktum, er Bergur með berki en Þorsteinn mælir í móti ok lýstur Bergur Þorstein &#x1EB;xar hamarsh&#x1EB;gg; en Þorgeir stendur á milli ok fær Þorsteinn eigi hefnt sín, fer heim til móður sinnar, Auðbjargar, bindur hún um sár hans ok lætur eigi vel yfir hans ferð.

Kerling fær ekki sofnað um nóttina, svá var henni bimbult. Veður var kalt úti ok logn ok heiðríkt. Hún gengur nokkrum sinnum andsælis um húsin ok viðrar í allar ættir ok setur upp nasirnar. En við þessa hennar meðferð þá tók veðrið at skipast ok gerir á fjúk mikið ok eftir það þey ok brestur flóð í hlíðinni ok hleypur snæskriða á bæ Bergs ok fá þar tólf menn bana ok sér enn merki jarðfallsins í dag.
