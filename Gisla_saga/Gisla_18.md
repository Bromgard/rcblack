---
title: Gísla 18
layout: default
---

# Gísla saga Súrssonar 18

### The wake for Þorgrímr. The magic of Þorgrímr nef. B&#x1EB;rkr marries Þórdis. Games at the pond. Gísli betrays himself by a stanza.

1\. Nú er efri drukkit eptir Þorgrím, ok gefr B&#x1EB;rkr góðar vingjafir m&#x1EB;rgum m&#x1EB;nnum. 2. Þat er næst til tíðenda, at B&#x1EB;rkur kaupir at Þorgrími nef, at hann seiddi seið, at þeim manni yrði ekki at bj&#x1EB;rg, er Þorgrím hefði vegit, þó at menn vildi duga hánum ok hann megi sér hvergi ró eiga á landi; oxi níu vetra gamall var hánum gefinn til þess. 3. Nú flytur Þorgrímr fram seiðinn, ok veitir sér umbúð eptir venju sinni ok gerir sér hjall, ok fremr hann þetta fj&#x1EB;lkynngiliga með allri ergi ok skelmiskap. 4. Varð ok sá hlutr einn, er nýnæmum þótti gegna, at aldrei festi snæ útan (ok) sunnan á haugi Þorgríms ok ekki fraus; ok gátu menn þess til, at hann myndi Frey svá ávarðr fyrir blótin, at hann myndi eigi vilja, at fr&oslash;ri á milli þeira. 5. Því fór fram um veturinn, ok eiga þeir br&oelig;ður leika saman. B&#x1EB;rkur gengr þar í bú með Þórdísi ok fær hennar. Hón fór eigi ein saman, þá er þetta var, ok f&oelig;ðir hón svein, ok er hann vatni ausinn, ok er fyrst nefndr Þorgrímr eptir f&#x1EB;ður sínum. 6. Ok er hann vex upp, þótti þeim hann þungr í skaplyndi ok óeirinn, ok var snúit nafninu, ok kallaður Snorri. 7. B&#x1EB;rkr bjó þar þau misseri, ok eiga þeir leika saman. 8. Kona er nefnd Auðbj&#x1EB;rg, er bjó í ofanverðum dalnum á Annmarkast&#x1EB;ðum; hón var systir Þorgríms nefs. Hón hafði átt sér bónda, er Þorkell hét ok var kallaðr annmarki. 9. Sonr hennar hét Þorsteinn; hann var einnhverr sterkastr at leikunum annarr en Gísli. Þeir eru jafnan sér í leik Gísli ok Þorsteinn, en þeir til móts, B&#x1EB;rkr ok Þorkell. 10. Einnhvern dag kom þar fj&#x1EB;lði manna at sjá leikinn, því at m&#x1EB;rgum var mikil forvitni á at sjá leikinn ok vita, hverr sterkastr væri eða leikmaðr beztr; en þar var sem víða annars staðar, at m&#x1EB;nnum er þess meira kapp á, er fleiri koma til leikanna. 11. Þess er getit, at B&#x1EB;rkr hefði ekki við Þorsteini um daginn; ok at lykðum reiddiz B&#x1EB;rkr, ok braut í sundr knatttré Þorsteins, en Þorsteinn feldi hann ok rak við svellinu niðr. 12. En er Gísli sér þat, þá mælti hann, at hann skyldi leika sem hann hefði mátt til við B&#x1EB;rk -- "ok mun ek skipta trjám við þik."

Svá gera þeir. 13. Gísli sez niðr ok gerir at trénu, horfir á hauginn Þorgríms; snær var á j&#x1EB;rðu; en konur sátu upp í brekkuna, Þórdís systir hans, ok margar aðrar. 14. Gísli kvað þá vísu, (er æva skyldi):

>10   
>    
Teina sék í túne   
tál-gríms vinar fǫ́lo,   
Gauts þess's geig of veittak   
gunnbliks, þáar miklo;   
nú hefr gnýst&oelig;rer geira   
(grímo Þrótt) of sóttan   
(þann lét lundr of lendan)   
landkost (áar branda).   

15\. Þórdís nam þegar vísuna, gengr heim ok hefir ráðit vísuna. Þeir skilja nú leikinn; ferr Þorsteinn heim. 16. Maðr hét Þorgeirr, ok var kallaðr orri; hann bjó á Orrast&#x1EB;ðum. Bergr hét maðr, ok var kallaðr skammfótr; hann bjó á Skammfótarmýri fyrir austan ána. 17. Ok nú er menn fara heim, r&oelig;ða þeir um leikinn Þorsteinn ok Bergr ok deila at lykðum; er Bergr með Berki, en Þorsteinn mælir í móti, ok lýstr Bergr Þorstein &oslash;xarhamarsh&#x1EB;gg; en Þorgeir stendr á milli, ok fær Þorsteinn eigi hefnt sín, ferr heim til móður sinnar Auðbjargar; bindr hón um sár hans ok lætr eigi vel yfir hans ferð. 18. Kerling fær ekki sofnat um nóttina; (svá var henni bimbult). Veðr var kalt úti, ok logn ok heiðríkt. Hón gengr n&#x1EB;kkurum sinnum ands&oelig;lis um húsin (ok viðrar í allar ættir ok setr upp nasirnar; en við þessa hennar meðferð) 19. þá tók veðrit at skipask, ok g&oslash;rir á fjúk mikit ok eptir þat þey, ok brestr flóð í hlíðinni ok hleypur snæskriða á b&oelig; Bergs, ok fá þar .xij. menn bana, ok sér enn merki jarðfallsins í dag.


<div style="float: left"><a href="http://rcblack.net/Gisla_saga/Gisla_17">⇦</a></div>
<div style="float: right"><a href="http://rcblack.net/Gisla_saga/Gisla_19">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes
