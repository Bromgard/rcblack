---
title: Gísla 28
layout: default
---

# Gísla saga Súrssonar 28

### Spring Þing in Þorskafj&#x1EB;rðr. Þorkell is killed by Bergr Vésteinsson.

1\. Nú er þar til máls at taka um várit, at B&#x1EB;rkr ferr til Þorskafjarðarþings með fj&#x1EB;lmenni ok ætlar at hitta vini sína. 2. Gestr ferr vestan af Barðastr&#x1EB;nd, ok Þorkell Súrsson, ok ferr á sínu skipi hvárr þeira. Ok er Gestr er albúinn, koma til hans sveinar tveir ok klæddir illa, ok h&#x1EB;fðu stafi í h&#x1EB;ndum. 3. Þess verða menn vísir, at Gestr hefir launtal við sveinana, ok verða menn vísir, at þeir biðja hann fars. ok hann veitir þeim; þeir fara nú með hánum til þingsins. 4. Þar ganga þeir á land ok fara, sem leiðir liggja fyrir þeim, til þess er þeir koma til Þorskafjarðarþings. 5. Maðr er nefndr Hallbj&#x1EB;rn <<húfa>>; hann var g&#x1EB;ngumaðr, ok fór um héruðin eigi með færi menn en tíu eða tólf; en hann tjaldaði sér búð á þinginu. Þangat fara sveinarnir ok biðja hann búðarrúms ok segjaz vera g&#x1EB;ngumenn. 6. Hann kveðz veita búðarrúm hverjum þeim, er hann vill beitt hafa.

"Hefi ek hér verit m&#x1EB;rg vár," sagði hann, "ok kenni ek alla h&#x1EB;fðingja ok goðorðsmenn."

7\. Þeir sveinarnir segja, at þeir vildi hlíta hans ásjá ok fr&oelig;ðaz af hánum -- "er okkr mikil forvitni á at sjá stóreflismenn, þar er miklar s&#x1EB;gr ganga frá."

Hallbj&#x1EB;rn kveðz mundu fara ofan til strandar ok sagðiz mundu kenna hvert skip skjótliga, sem k&oelig;mi ok segja þeim til. 8. Þeir biðja hann hafa þ&#x1EB;kk fyrir léttlæti sitt. Fara nú ofan til strandar ok svá til sjávarins; sjá nú, at skipin sigla at landi. 9. Þá tekr sveinn enn ellri til orða: "Hverr á þat skip, er nú siglir hingat næst?"

Hallbj&#x1EB;rn sagði, at þat á B&#x1EB;rkr enn digri.

"En hverr siglir þar næst?"

"Gestr enn spaki," sagði hann. "En hverir sigla þar næst ok leggja skip sitt við fjarðarhornit?"

"Þat er Þorkell Súrsson," sagði hann.

10\. Þeir sjá nú, at Þorkell gengr á land ok sez niðr einhvers staðar, meðan þeir flytja varnað þeira af skipinu, svá {sem sjórinn félli á land} <<at ekki felli sjór undir,>> en B&#x1EB;rkr tjaldar búð þeira. 11. Þorkell hafði girzkan hatt á h&#x1EB;fði ok feld grán ok gulldálk um &#x1EB;xl en sverð í hendi. Síðan gengr Hallbj&#x1EB;rn, ok sveinarnir með honum, þangat at, sem Þorkell sitr. 12. Nú tekr annar sveinninn til orða, sá hinn ellri, ok mælti: "Hverr er sá hinn g&#x1EB;fugligi er hér sitr? Eig hefi ek séð vænni mann né tígulegra."

13\. Hann svarar: "Vel fara þér orð, en Þorkell heiti ek."

Sveinninn mælti: "Allgóðr gripr mun sverðit þat vera, sem þú hefir í hendinni eða hvárt muntu lofa mér at sjá."

Þorkell svarar: "Furðu undarliga lætr þú um þetta, en þó mun ek þetta leyfa þér," ok réttir at hánum.

14\. Sveinninn tók ok við sverðinu, ok veik sér frá líttat ok sprettir friðb&#x1EB;ndunum ok bregðr sverðinu. 15. Ok er Þorkell sá þat, þá mælti hann: "Þat lofaða ek þér eigi þarna, at bregða sverðinu."

"Þar spurða ek þik ekki at leyfis," sagði sveinninn, ok reiðir upp sverðit ok rekr á hálsinn Þorkeli, svá at af tók h&#x1EB;fuðit. 16. En þegar þessi tíðindi eru orðin, þá hleypr upp Hallbj&#x1EB;rn g&#x1EB;ngumaðr, en sveinninn kastar niðr sverðinu alblóðgu ok grípr upp staf sinn, ok hlaupa þeir með þeim Hallbirni; ok urðu g&#x1EB;ngumenn næsta at gjalti. 17. Þeir hlaupa upp hjá búðinni, er B&#x1EB;rkr tjaldaði. Menn drífa þá at Þorkeli, ok þykjaz eigi vita, hverr verkit hefir unnið. B&#x1EB;rkr spyrr, hverju gegndi þyss sjá eða kliðr, er var hjá Þorkeli. 18. Ok er þeir Hallbj&#x1EB;rn hlaupa upp hjá búðinni, ok eru fimtán g&#x1EB;ngumenn, ok er hann B&#x1EB;rkr spurði þessa, þá svarar sá enn yngri sveinninn, er Helgi hét (en sá hét Bergr, er vígit hafði vegit): 19. "Eigi veit ek, hvat þeir þinga; en þat hygg ek, at þeir þræti um, hvárt Vésteinn hefði átt eptir dætr einar, eða hefði hann áttan son n&#x1EB;kkurn." 20. Hallbj&#x1EB;rn hleypr til búðar, en sveinarnir til skógar er þar var nær, ok verða eigi fundnir.

<div style="float: left"><a href="http://rcblack.net/Gisla_saga/Gisla_27">⇦</a></div>
<div style="float: right"><a href="http://rcblack.net/Gisla_saga/Gisla_29">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes

1 _Þorskafjarðarþing_, der Þorskafj&#x1EB;rðr ist einer von den östlichsten fjorden an der nordseite des Breiðifj&#x1EB;rðr, and der westseite der grossen halbinsel Rekjanes. DAs thing (worüber s. Kålund 1, 524 bis 27, vgl. Árbók fornleifafjelgs 1893, s. 15--18) wurde am innersten ende des fjords, am östlichen ufer des kleinen, in den fjord mündenden flusses abgehalten; die reste der buden sind dort noch erkennbar. Es war dies eine hauptthingsstätte der Vestfirðingar.

2 _launtal_, n. "geheime unterredung."

3 _Þar_, nicht an der eigentlichen thingstätte, wie auch das folgende zeigt, sondern, wie es in dem hier umgearbeiteten S ausdrücklich gesagt wird, an einlaufe des fjords and der westküste; darnach gehen sie den fjord entlang, _sem leiðir liggja_, bis sie zum thing kommen.

4 _beitt_, v. _beiða_.

5 _fr&oelig;ðaz_, "unterrichtet werden."

6 _stóreflismenn_, "mächtige personen."

7 _sem = svá sem_, "wie" (sie nach und nach herankamen).

8 _segja--til_, "zeigen, erkĺären" (wem das boot gehörte).

9 _léttl&oelig;ti_, n. "freundlichkeit, zuvorkommenheit."

10 _fjarðarhornit_, "die ecke des fjords," the innerste kleine bucht des fjords.

11 _svá at ekki felli sjór undir_, "soweit (weg vom gestade), dass das wasser die waren nicht erreichen konnte" (eigentlich darunter -- _hann_, d.h. _varnaðinn_, ist zu ergänzen -- in der flutzeit fliessen könnte).

12 _girzkan_, d.h. _gerzkan_, aus Garðar, also "russisch."

13 _tíguligr_, "ansehnlich."

14 _líttat = lítt þat_, "ein wenig," eine kleine strecke oder, in anderen fällen, eine kurze zeit, wie c. 35, 8.

15 _friðb&#x1EB;ndunum_, die "friedensbänder" waren am griffe des schwertes befestigt; dieses konnte nicht geyogen werden, wenn man nicht die bänder gelöst hatte. Vermutlich war es gestzliche vorschrift, dass während des thinges, um den thingfrieden zu schützen, alle schwerter mit den _friðb&#x1EB;nd_ versehen waren.

16 _þarna_ gehört zu _þat_, "das dort" (das, was du dort betrieben hast) um dem worte nachdruck zu geben. _-na_ ist ein verstärkendes suffix; vgl. _svána_.

17 _at gjlalti_, s. zu Eyrb. c. 18, 19.

18 _kliðr_, "stimmengewirr," geräusch das gleichzeitig und durch einander redende menschen verursachen. 
