---
title: Gísla 28
layout: default
---

# Gísla saga Súrssonar 28

### Spring Þing in Þorskafj&#x1EB;rðr. Þorkell is killed by Bergr Vésteinsson.

1\. Nú er þar til máls at taka um várit, at B&#x1EB;rkr ferr til Þorskafjarðarþings með fj&#x1EB;lmenni ok ætlar at hitta vini sína. 2. Gestr ferr vestan af Barðastr&#x1EB;nd, ok Þorkell Súrsson, ok ferr á sínu skipi hvárr þeira. Ok er Gestr er albúinn, koma til hans sveinar tveir ok klæddir illa, ok h&#x1EB;fðu stafi í h&#x1EB;ndum. 3. Þess verða menn vísir, at Gestr hefir launtal við sveinana, ok verða menn vísir, at þeir biðja hann fars. ok hann veitir þeim; þeir fara nú með hánum til þingsins. 4. Þar ganga þeir á land ok fara, sem leiðir liggja fyrir þeim, til þess er þeir koma til Þorskafjarðarþings. 5. Maðr er nefndr Hallbj&#x1EB;rn <<húfa>>; hann var g&#x1EB;ngumaðr, ok fór um héruðin eigi með færi menn en tíu eða tólf; en hann tjaldaði sér búð á þinginu. Þangat fara sveinarnir ok biðja hann búðarrúms ok segjaz vera g&#x1EB;ngumenn. 6. Hann kveðz veita búðarrúm hverjum þeim, er hann vill beitt hafa.

"Hefi ek hér verit m&#x1EB;rg vár," sagði hann, "ok kenni ek alla h&#x1EB;fðingja ok goðorðsmenn."

7\. Þeir sveinarnir segja, at þeir vildi hlíta hans ásjá ok fr&oelig;ðaz af hánum -- "er okkr mikil forvitni á at sjá stóreflismenn, þar er miklar s&#x1EB;gr ganga frá."

Hallbj&#x1EB;rn kveðz mundu fara ofan til strandar ok sagðiz mundu kenna hvert skip skjótliga, sem k&oelig;mi ok segja þeim til. 8. Þeir biðja hann hafa þ&#x1EB;kk fyrir léttlæti sitt. Fara nú ofan til strandar ok svá til sjávarins; sjá nú, at skipin sigla at landi. 9. Þá tekr sveinn enn ellri til orða: "Hverr á þat skip, er nú siglir hingat næst?"

Hallbj&#x1EB;rn sagði, at þat á B&#x1EB;rkr enn digri.

"En hverr siglir þar næst?"

"Gestr enn spaki," sagði hann. "En hverir sigla þar næst ok leggja skip sitt við fjarðarhornit?"

"Þat er Þorkell Súrsson," sagði hann.

10\. Þeir sjá nú, at Þorkell gengr á land ok sez niðr einhvers staðar, meðan þeir flytja varnað þeira af skipinu, svá {sem sjórinn félli á land} <<at ekki felli sjór undir,>> en B&#x1EB;rkr tjaldar búð þeira. 11. Þorkell hafði gerskan hatt á h&#x1EB;fði ok feld gráan ok gulldálk um &#x1EB;xl en sverð í hendi. Síðan gengr Hallbj&#x1EB;rn ok sveinarnir með hánum þangað at sem Þorkell situr.

Nú tekr annar sveinninn til orða, sá hinn eldri, ok mælti: "Hver er sá hinn g&#x1EB;fuglegi er hér situr? Eig hef ek séð vænni mann né tígulegri."

Hann svarar: "Vel fara þér orð en Þorkell heiti eg."

Sveinninn mælti: "Allgóðr gripr mun sverðiðþat vera sem þú hefr í hendinni eða hvort muntu lofa mér at sjá."

Þorkell svarar: "Furðu undarlega lætr þú um þetta en þó mun ek þetta leyfa þér," ok réttir at hánum.

Sveinninn tók við sverðinu ok veik sér frá líttað ok sprettir friðb&#x1EB;ndunum ok bregðr sverðinu.

Og er Þorkell sáþat þá mælti hann: "Það lofaði ek þér eigi þarna at bregða sverðinu."

"Þar spurði ek þig ekki at leyfis," sagði sveinninn ok reiðir upp sverðið ok rekr á hálsinn Þorkatli svá at af tók h&#x1EB;fuðið.

En þegar þessi tíðindi eru orðin þá hleypr upp Hallbj&#x1EB;rn g&#x1EB;ngumaðr en sveinninn kastar niðr sverðinu alblóðugu ok grípr upp staf sinn ok hlaupa þeir með þeim Hallbirni ok urðu g&#x1EB;ngumenn næsta at gjalti. Þeir hlaupa upp hjá búðinni er B&#x1EB;rkr tjaldaði. Menn drífa þá at Þorkatli ok þykjast eigi vita hver verkið hefr unnið. B&#x1EB;rkr spyr hverju gegndi þys sjá eða kliðr er var hjá Þorkatli.

Og er þeir Hallbj&#x1EB;rn hlaupa upp hjá búðinni ok eru fimmtán g&#x1EB;ngumenn ok er hann B&#x1EB;rkr spurði þessa þá svarar sá hinn yngri sveinninn er Helgi hét en sá hét Bergr er vígið hafði vegið: "Eigi veit ek hvað þeir þinga enþat hygg ek at þeir þræti um hvort Vésteinn hefði átt eftir dætr einar eða hefði hann átt son nokkurn."

Hallbj&#x1EB;rn hleypr til búðar en sveinarnir til skógar er þar var nær ok verða eigi fundnir.
