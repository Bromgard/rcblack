---
title: Gísla 28
layout: default
---

# Gísla saga Súrssonar 28

### Spring Þing in Þorskafj&#x1EB;rðr. Þorkell is killed by Bergr Vésteinsson.

1\. Nú er þar til máls at taka um várit, at B&#x1EB;rkr ferr til Þorskafjarðarþings<sup id="a1">[1](#myfootnote1)</sup> með fj&#x1EB;lmenni ok ætlar at hitta vini sína. 2. Gestr ferr vestan af Barðastr&#x1EB;nd, ok Þorkell Súrsson, ok ferr á sínu skipi hvárr þeira. Ok er Gestr er albúinn, koma til hans sveinar tveir ok klæddir illa, ok h&#x1EB;fðu stafi í h&#x1EB;ndum. 3. Þess verða menn vísir, at Gestr hefir launtal<sup id="a2">[2](#myfootnote2)</sup> við sveinana, ok verða menn vísir, at þeir biðja hann fars. ok hann veitir þeim; þeir fara nú með hánum til þingsins. 4. Þar<sup id="a3">[3](#myfootnote3)</sup> ganga þeir á land ok fara, sem leiðir liggja fyrir þeim, til þess er þeir koma til Þorskafjarðarþings. 5. Maðr er nefndr Hallbj&#x1EB;rn <<húfa>>; hann var g&#x1EB;ngumaðr, ok fór um héruðin eigi með færi menn en tíu eða tólf; en hann tjaldaði sér búð á þinginu. Þangat fara sveinarnir ok biðja hann búðarrúms ok segjaz vera g&#x1EB;ngumenn. 6. Hann kveðz veita búðarrúm hverjum þeim, er hann vill beitt<sup id="a4">[4](#myfootnote4)</sup> hafa.

"Hefi ek hér verit m&#x1EB;rg vár," sagði hann, "ok kenni ek alla h&#x1EB;fðingja ok goðorðsmenn."

7\. Þeir sveinarnir segja, at þeir vildi hlíta hans ásjá ok fr&oelig;ðaz<sup id="a5">[5](#myfootnote5)</sup> af hánum -- "er okkr mikil forvitni á at sjá stóreflismenn,<sup id="a6">[6](#myfootnote6)</sup> þar er miklar s&#x1EB;gur ganga frá."

Hallbj&#x1EB;rn kveðz mundu fara ofan til strandar ok sagðiz mundu kenna hvert skip skjótliga, sem<sup id="a7">[7](#myfootnote7)</sup> k&oelig;mi ok segja þeim til.<sup id="a8">[8](#myfootnote8)</sup> 8. Þeir biðja hann hafa þ&#x1EB;kk fyrir léttlæti<sup id="a9">[9](#myfootnote9)</sup> sitt. Fara nú ofan til strandar ok svá til sjávarins; sjá nú, at skipin sigla at landi. 9. Þá tekr sveinn enn ellri til orða: "Hverr á þat skip, er nú siglir hingat næst?"

Hallbj&#x1EB;rn sagði, at þat á B&#x1EB;rkr enn digri.

"En hverr siglir þar næst?"

"Gestr enn spaki," sagði hann. "En hverir sigla þar næst ok leggja skip sitt við fjarðarhornit?"<sup id="a10">[10](#myfootnote10)</sup>

"Þat er Þorkell Súrsson," sagði hann.

10\. Þeir sjá nú, at Þorkell gengr á land ok sez niðr einhvers staðar, meðan þeir flytja varnað þeira af skipinu, svá {sem sjórinn félli á land} <<at ekki felli sjór undir,>><sup id="a11">[11](#myfootnote11)</sup> en B&#x1EB;rkr tjaldar búð þeira. 11. Þorkell hafði girzkan<sup id="a12">[12](#myfootnote12)</sup> hatt á h&#x1EB;fði ok feld grán ok gulldálk um &#x1EB;xl en sverð í hendi. Síðan gengr Hallbj&#x1EB;rn, ok sveinarnir með honum, þangat at, sem Þorkell sitr. 12. Nú tekr annar sveinninn til orða, sá hinn ellri, ok mælti: "Hverr er sá hinn g&#x1EB;fugligi er hér sitr? Eigi hefi ek séð vænni mann né tígulegra."<sup id="a13">[13](#myfootnote13)</sup>

13\. Hann svarar: "Vel fara þér orð, en Þorkell heiti ek."

Sveinninn mælti: "Allgóðr gripr mun sverðit þat vera, sem þú hefir í hendinni eða hvárt muntu lofa mér at sjá."

Þorkell svarar: "Furðu undarliga lætr þú um þetta, en þó mun ek þetta leyfa þér," ok réttir at hánum.

14\. Sveinninn tók ok við sverðinu, ok veik sér frá líttat<sup id="a14">[14](#myfootnote14)</sup> ok sprettir friðb&#x1EB;ndunum<sup id="a15">[15](#myfootnote15)</sup> ok bregðr sverðinu. 15. Ok er Þorkell sá þat, þá mælti hann: "Þat lofaða ek þér eigi þarna,<sup id="a16">[16](#myfootnote16)</sup> at bregða sverðinu."

"Þar spurða ek þik ekki at leyfis," sagði sveinninn, ok reiðir upp sverðit ok rekr á hálsinn Þorkeli, svá at af tók h&#x1EB;fuðit. 16. En þegar þessi tíðindi eru orðin, þá hleypr upp Hallbj&#x1EB;rn g&#x1EB;ngumaðr, en sveinninn kastar niðr sverðinu alblóðgu ok grípr upp staf sinn, ok hlaupa þeir með þeim Hallbirni; ok urðu g&#x1EB;ngumenn næsta at gjalti.<sup id="a17">[17](#myfootnote17)</sup> 17. Þeir hlaupa upp hjá búðinni, er B&#x1EB;rkr tjaldaði. Menn drífa þá at Þorkeli, ok þykjaz eigi vita, hverr verkit hefir unnið. B&#x1EB;rkr spyrr, hverju gegndi þyss sjá eða kliðr,<sup id="a18">[18](#myfootnote18)</sup> er var hjá Þorkeli. 18. Ok er þeir Hallbj&#x1EB;rn hlaupa upp hjá búðinni, ok eru fimtán g&#x1EB;ngumenn, ok er hann B&#x1EB;rkr spurði þessa, þá svarar sá enn yngri sveinninn, er Helgi hét (en sá hét Bergr, er vígit hafði vegit): 19. "Eigi veit ek, hvat þeir þinga; en þat hygg ek, at þeir þræti um, hvárt Vésteinn hefði átt eptir dætr einar, eða hefði hann áttan son n&#x1EB;kkurn." 20. Hallbj&#x1EB;rn hleypr til búðar, en sveinarnir til skógar er þar var nær, ok verða eigi fundnir.

<div style="float: left"><a href="http://rcblack.net/Gisla_saga/Gisla_27">⇦</a></div>
<div style="float: right"><a href="http://rcblack.net/Gisla_saga/Gisla_29">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes

<a name="myfootnote1" id="f1">1</a>:
 _Þorskafjarðarþing_, the Þorskafj&#x1EB;rðr is one of the easternmost fjords on the north side of Breiðifj&#x1EB;rðr, and and on the north side of the large peninsula Reykjanes. The þing (about which see Kålund 1, 524 to 27, see Árbók fornleifafjelgs 1893, s. 15--18) was held at the innermost end of the fjord, on the eastern shore of the small river flowing into the fjord; the rest of the booths are still recognizable there. It was a main haunt of the Vestfirðingar.
[↩](#a1)

<a name="myfootnote2" id="f2">2</a>:
 [_launtal_](http://web.ff.cuni.cz/cgi-bin/uaa_slovnik/gmc_search_v3?cmd=formquery2&query=laun-tal&startrow=1), n. "furtive conversation."
[↩](#a2)

<a name="myfootnote3" id="f3">3</a>:
 _Þar_, not the actual þing-site that follows, but as it is expressly stated in S, the entrance of the fjord on the west coast; after that they walk along the fjord, _sem leiðir liggja_, until they arrive at the þing.
[↩](#a3)

<a name="myfootnote4" id="f4">4</a>:
 _beitt_, v. [_beiða_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0055:15).
[↩](#a4)

<a name="myfootnote5" id="f5">5</a>:  [_fr&oelig;ðaz_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0176:9), "to be taught."
[↩](#a5)

<a name="myfootnote6" id="f6">6</a>:
 [_stóreflismenn_](http://web.ff.cuni.cz/cgi-bin/uaa_slovnik/gmc_search_v3?cmd=formquery2&query=st%F3r-eflis-menn&startrow=1), "powerful people."
[↩](#a6)

<a name="myfootnote7" id="f7">7</a>:
 _sem = svá sem_, "how" (they gradually came).
[↩](#a7)

<a name="myfootnote8" id="f8">8</a>:
 _segja--til_, "show, declare" (who owned the boad).
[↩](#a8)

<a name="myfootnote9" id="f9">9</a>:
 [_létt-l&oelig;ti_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0386:5), n. "kindness, courtesy."
[↩](#a9)

<a name="myfootnote10" id="f10">10</a>:
 _fjarðar-hornit_, "the point of the fjord," the innermost point of the fjord.   
&#42856; See Zoëga.
[↩](#a10)

<a name="myfootnote11" id="f11">11</a>:
 _svá at ekki felli sjór undir_, "so far (away from the shore) that he water could not reach the goods" (actually underneath -- _hann_, meaning _varnaðinn_, is implied -- could flow in the flood-time).
[↩](#a11)

<a name="myfootnote12" id="f12">12</a>:
 [_girzkan_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0201:5), meaning, _gerzkan_, from [Garðar](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0191:39), that is, "Russia."   
&#42856; this word is also used to indicate Greece, occasionally a general term to indicate the "East."
[↩](#a12)

<a name="myfootnote13" id="f13">13</a>:
 [_tíguligr_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0630:4), "handsome."
[↩](#a13)

<a name="myfootnote14" id="f14">14</a>:
 [_líttat = lítt þat_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0394:3), "a little bit," a short stretch or, in other cases, a short time, like c. 35, 8.
[↩](#a14)

<a name="myfootnote15" id="f15">15</a>:
 [_friðb&#x1EB;ndunum_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0173:21), the "peace-bands" were fastened to the handle of the sword; this could not be drawn unless one loosened the bands. Presumably it was a standard rule to protect the peace during the þing peace; all swords were provided with the _friðb&#x1EB;nd_.
[↩](#a15)

<a name="myfootnote16" id="f16">16</a>:
 [_þarna_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0730:38) belongs to _þat_, "that there" (what you did there) to emphasize the words. _-na_ is a reinforcing suffix; see [_svána_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0606:55).
[↩](#a16)

<a name="myfootnote17" id="f17">17</a>:
 _at gjlalti_, see Eyrb. c. 18, 19.
[↩](#a17)

<a name="myfootnote18" id="f18">18</a>:
 [_kliðr_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0343:5), "voice-tangle," noise caused by people talking simultaneously with one another.
[↩](#a18)
