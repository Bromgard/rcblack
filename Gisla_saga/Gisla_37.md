---
title: Gísla 37
layout: default
---

# Gísla saga Súrssonar 37

1\. Nú ferr Eyjólfr heiman við enn tólfta mann suðr til fundar við B&#x1EB;rk enn digra, ok sagði hánum þessi tíðindi ok allan atburð. 2. Ok varð B&#x1EB;rkr kátr við þetta ok biðr Þórdísi taka vel hánum Eyjólfi -- "ok mun þú ást þá ena miklu, er þú unnir Þorgrími, bróðr mínum, ok ger vel við Eyjólf."

3\. "Gráta mun ek Gísla, bróðr minn," segir Þórdís; "en mun eigi vel fagnat Gísla-bana, ef grautr er g&#x1EB;rr ok gefinn?"

4\. Ok um kveldit, er hón bar mat fram, fellir hón niðr spónatrogit. Eyjólfr hafði lagt sverð þat í milli stokks ok fóta sér, er Gísli hafði átt. 5 Þórdís kennir sverðit, ok er hón lýtr niðr eptir spónunum, þreif hón meðalkaflann á sverðinu ok leggr til Eyjólfs, ok vildi leggja á hánum miðjum; gáði hón eigi, at hjaltit horfði upp, ok nam við borðinu; hón lagði neðar en hón hafði ætlat ok kom í lærit, ok var þat mikit sár. 6. B&#x1EB;rkr tekr Þórdísi ok snarar af henni sverðit. Þeir hlaupa upp allir ok hrinda fram borðunum ok matnum. 7. B&#x1EB;rkr bauð Eyjólfi sjálfd&oelig;mi fyrir þetta, ok gerði hann full manngj&#x1EB;ld, ok kvez g&#x1EB;rt mundu meira, ef Berki hefði verr í farit. 8. Þórdís nefnir sér þá vátta ok segir skilit við B&#x1EB;rk, ok kveðst eigi skyldu koma síðan í s&#x1EB;mu sæng hjá hánum ok þat endi hón. 9. Fór hón þá at búa á Þórdísarst&#x1EB;ðum út á Eyri, en B&#x1EB;rkr er eptir at Helgafelli, til þess er Snorri goði kom hánum á brott; ok fór B&#x1EB;rkr þá at búa í Glerárskógum. En Eyjólfr ferr heim ok unir illa við sína ferð.

<div style="float: left"><a href="http://rcblack.net/Gisla_saga/Gisla_36">⇦</a></div>
<div style="float: right"><a href="http://rcblack.net/Gisla_saga/Gisla_38">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes

Under Construction
