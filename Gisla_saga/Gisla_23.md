---
title: Gísla 23
layout: default
---

# Gísla saga Súrssonar 23

### Gísli, who is threatened by B&#x1EB;rk's followers, asks Þorkell to help him. Rejected, he seeks assistance from old Þorgerðr.

1\. Nú er frá því at segja, at B&#x1EB;rkr þrýstir at Eyjólfi fast,<sup id="a1">[1](#myfootnote1)</sup> ok þykkir eigi svá fylgt<sup id="a2">[2](#myfootnote2)</sup> sem hann vildi, ok þykkir eigi mikit koma fyrir féit, þat er hann fékk hánum í hendr, ok kvez þess víss vera orðinn, at Gísli væri í Geirþjófsfirði, ok segir þat m&#x1EB;nnum Eyjólfs, er á milli fara, at hann leiti<sup id="a3">[3](#myfootnote3)</sup> eptir Gísla, elligar hann kvez sjálfr mundu fara. 2. Eyjólfr vaknar við skjótt ok sendir enn Njósnar-Helga til Geirþjófsfjarðar, ok hefir hann nú vistir með sér, ok er á brott viku, ok situr nú um, at hann yrði varr við Gísla. 3. Sér nú einn dag, at hann gengr frá leyni sín{n enu n&oslash;rðra}, ok kennir Gísla; lætur hann nú verða við brugðit,<sup id="a4">[4](#myfootnote4)</sup> ok ferr á brott ok segir Eyjólfi, hvers hann er víss orðinn. 4. Eyjólfr býr nú ferð sína heiman með níunda mann ok ferr til Geirþjófsfjarðar ok hittir á b&oelig; Auðar; þeir finna eigi Gísla þar, ok fara nú um alla skóga at leita Gísla, ok finna hann eigi. 5. Koma aptr til b&oelig;jar Auðar, ok býðr Eyjólfr henni mikit fé til at segja til Gísla,<sup id="a5">[5](#myfootnote5)</sup> en þat ferr fjarri, at hón vili þat; þá heitaz þeir at meiða hana at n&#x1EB;kkuru ok tjár þat allz ekki, ok verðr<sup id="a6">[6](#myfootnote6)</sup> við þat heim at fara. 6. Þykkir þessi f&#x1EB;r en hæðiligsta, ok er Eyjólfr heima um haustit.<sup id="a7">[7](#myfootnote7)</sup> En þó at Gísli yrði þá eigi fundinn, þá skilr hann þó, at hann myni tekinn verða, er skamt er á milli.<sup id="a1">[8](#myfootnote8)</sup> 7. Gísli ræz nú heiman ok inn til Strandar,<sup id="a9">[9](#myfootnote9)</sup> ok ríðr á fund Þorkels bróður síns í Hvamm; hann drepr þar á dyrr á svefnhúsi því, er Þorkell liggr í, ok gengr hann út ok heilsar Gísla.

8\. "Nú vil ek vita," sagði Gísli, "ef þú villt mér n&#x1EB;kkurn (fullting) veita; vænti ek nú af þér góðrar liðveislu; er nú mj&#x1EB;k þr&oslash;ngt<sup id="a10">[10](#myfootnote10)</sup> at mér; hefi ek ok lengi til þessa sparaz."

9\. Þorkell svarar enn sama ok kvez enga bj&#x1EB;rg munu veita hánum, þá er hánum megi sakir á gefa, en kvez mundu fá hánum silfr eða fjararskjóta,<sup id="a11">[11](#myfootnote11)</sup> ef hann þyrfti, eða aðra hluti þá, sem fyrr var sagt.

10\. "Sé ek nú," sagði Gísli, "at þú vilt mér ekki lið veita. Fá mér nú ccc. vaðmála, ok huggaz svá,<sup id="a12">[12](#myfootnote12)</sup> at ek mun sjaldan krefja þik héðan frá liðs."

11\. Þorkell gerir svá, fær hánum v&#x1EB;ru ok silfr n&#x1EB;kkut. Gísli kvez þat nú ok þiggja mundu; en sagðiz eigi þó svá lítilliga<sup id="a13">[13](#myfootnote13)</sup> við hann gera mundu, ef hann st&oelig;ði í hans rúmi. 12. Gísla þykkir fyrir,<sup id="a14">[14](#myfootnote14)</sup> er þeir skiljaz. Hann ferr nú út í Vaðil<sup id="a15">[15](#myfootnote15)</sup> til móður Gests Oddleifssonar, ok k&oslash;mur þar fyrir dag ok drepr á dyrr. Gengr húsfreyja til dura. 13. Hón var opt v&#x1EB;n at taka við skógarm&#x1EB;nnum ok átti hón jarðhús; var annarr jarðhússendir við ána, en annarr við eldhúsit hennar, ok sér enn þess merki. 14. Þorgerðr<sup id="a16">[16](#myfootnote16)</sup> fagnar vel Gísla -- "ok mun ek þat til láta við þik, at þú dveljiz hér um hríð; en ek má eigi vita, hvárt þat verðr n&#x1EB;kkuð annat en kvenvélar einar."<sup id="a17">[17](#myfootnote17)</sup> 15. Gísli kvez nú þat þiggja mundu en segir nú eigi verða k&#x1EB;rlunum<sup id="a18">[18](#myfootnote18)</sup> svá vel, at &#x1EB;rvænt sé, at konunum verði betr. Gísli er þar um vetrinn ok hefir hvergi verit jafnvel g&#x1EB;rt við hann í sekðinni sem þar.

<div style="float: left"><a href="http://rcblack.net/Gisla_saga/Gisla_22">⇦</a></div>
<div style="float: right"><a href="http://rcblack.net/Gisla_saga/Gisla_24">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes

<a name="myfootnote1" id="f1">1</a>:
 _þrýstir at Eyjólfi fast_, "is hard on E."
[↩](#a1)

<a name="myfootnote2" id="f2">2</a>:
 _ekki svá fylgt_, "not very much followed through.
[↩](#a2)

<a name="myfootnote3" id="f3">3</a>:
 _segir--leiti_, so, in the frgmt., which here alone preserves the original text.
[↩](#a3)

<a name="myfootnote4" id="f4">4</a>:
 _l&oelig;tr--brugðit_ = _bregðr við_, "rushes on the way (to Eyjólfr)."
[↩](#a4)

<a name="myfootnote5" id="f5">5</a>:
 _segja til Gísla_, "give Gísli's whereabouts."
[↩](#a5)

<a name="myfootnote6" id="f6">6</a>:
 _verðr_, "one (meaning, Eyjólfr and his companions) must."
[↩](#a6)

<a name="myfootnote7" id="f7">7</a>:
 _Þykkir--haustit_, possibly an interpolation; does not appear in S and frgmt.
[↩](#a7)

<a name="myfootnote8" id="f8">8</a>:
 _er--milli_, "only a short distance west separated him (from his enemy Eyjólfr)."
[↩](#a8)

<a name="myfootnote9" id="f9">9</a>:
 _Strandar_, that is, _Barðastrandar_, see c. XIX, 18.
[↩](#a9)

<a name="myfootnote10" id="f10">10</a>:
 _þrengt_, part. perf. _til þesa_, to ask you.
[↩](#a10)

<a name="myfootnote11" id="f11">11</a>:
 _fararskjóta_, "a horse."
[↩](#a11)

<a name="myfootnote12" id="f12">12</a>:
 _huggaz svá_, "console yourself with this thought."
[↩](#a12)

<a name="myfootnote13" id="f13">13</a>:
 _lítilliga_, "pathetically."
[↩](#a13)

<a name="myfootnote14" id="f14">14</a>:
 _þykkir fyrir_, "felt a deep pain."
[↩](#a14)

<a name="myfootnote15" id="f15">15</a>:
 _Vaðill_, There are now two locations with this name: Efri-V. and Neðri-V. on the northeast side of the small fjord Hagavaðall; on Efri-Vaðill you can still see traces of the undergrond house of Þorgerð. See Kålund I, 550--52. Here _Vaðill_ seems to designate the fjord and its surroundings; Þorgerðr undoubtedly lived in this so-named settlement.
[↩](#a15)

<a name="myfootnote16" id="f16">16</a>:
 _Þorgerðr, Þórunn_, in S and frgmt.
[↩](#a16)

<a name="myfootnote17" id="f17">17</a>:
 _kvenvélar einar_, "only a woman's help."
[↩](#a17)

<a name="myfootnote18" id="f18">18</a>:
 _k&#x1EB;rlunum_, he means his brother. "The men, G. says, are so bad that it would not be difficult for women to do better.
[↩](#a18)
