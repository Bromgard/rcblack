---
title: Gísla 15
layout: default
---

# Gísla saga Súrssonar 15

### Games are held. Autumn festival with Þorgrímr and Gísli

1\. Tókuz nú upp leikar sem ekki hefði í orðit. Eiga þeir mágar optast leik saman, Gísli ok Þorgrímr, ok verða menn eigi á sáttir, hvárr sterkari er; en þó ætla flestir Gísla aflameira.<sup id="a1">[1](#myfootnote1)</sup> 2. Þeir leika knattleika<sup id="a2">[2](#myfootnote2)</sup> á (tj&#x1EB;rn þeiri er Seftj&#x1EB;rn heitir); þar var jafnan fj&#x1EB;lmennt. 3. Þat var einn dag, þá er flesta lagi<sup id="a3">[3](#myfootnote3)</sup> var komit, at Gísli bað jafnliga<sup id="a4">[4](#myfootnote4)</sup> skipta til leiksins. 4. "Þat viljum vér víst," segir Þorkell, "enda viljum vér at þú sparir þá ekki af vit Þorgrím,<sup id="a5">[5](#myfootnote5)</sup> því at þat orð flyz af,<sup id="a6">[6](#myfootnote6)</sup> at þú spariz við; en ek ynni þér allvel, at þú fengir sem mesta virðing af, ef þú ert sterkari."

5\. "Ekki<sup id="a7">[7](#myfootnote7)</sup> h&#x1EB;fum vit þat reynt hér til," segir Gísli, "en þó má þat vera, at þar komi at vit reynim."

6\. Nú leika þeir, ok hefir Þorgrímr ekki við, feldi Gísli, hann ok bar út kn&#x1EB;ttinn.<sup id="a8">[8](#myfootnote8)</sup> Þá vill Gísli taka kn&#x1EB;ttinn, en Þorgrímr heldr hánum, ok lætr hann eigi því ná. 7. Þá fellir Gísli svá hart Þorgrím, svá at hann hafði ekki við, ok af gekk skinnit af knúunum, en blóð st&#x1EB;kk ór n&#x1EB;sunum; (af gekk ok kj&#x1EB;tið af knjánum). 8. Þorgrímr stóð seint upp; hann leit til haugsins Vésteins ok mælti:

>7   
>   
Geirr í gumna sǫ́rum   
gnast -- kannkat þat lasta.<sup id="a9">[9](#myfootnote9)</sup>

Gísli tók kn&#x1EB;ttinn á skeiði ok rekur á milli herða Þorgrími svá at hann steypist áfram ok mælti:

>8   
>   
B&#x1EB;llr á byrþar stalli   
brast -- kankat þat lasta.<sup id="a10">[10](#myfootnote10)</sup>

10\. Þorkell sprettr upp ok mælti: "Nú má þat sjá hverr sterkastr er eða mestr atg&oslash;rfimaður; er ok hættum nú."

Ok svá gerðu þeir. 11. Tókuz nú af leikarnir, ok líðr á sumarit, ok fætkaðiz nú heldr með þeim Þorgrími ok Gísla. 12. Þorgrímr ætlaði at hafa haustboð at vetrnóttum ok fagna vetri ok blóta Frey, ok býðr þangat Berki bróður sínum ok Eyjólfi Þórðarsyni<sup id="a11">[11](#myfootnote11)</sup> ór Otradal<sup id="a12">[12](#myfootnote12)</sup> ok m&#x1EB;rgu &#x1EB;ðru stórmenni. 13. Gísli býr ok til veizlu ok býður til sín mágum sínum<sup id="a13">[13](#myfootnote13)</sup> ór Arnarfirði ok Þork&#x1EB;tlum tveimr, ok skorti eigi hálft hundrað<sup id="a14">[14](#myfootnote14)</sup> manna at Gísla. Drykkja skyldi vera at hvárratveggja, ok var strát gólf á Sæbóli af sefinu<sup id="a15">[15](#myfootnote15)</sup> af (Seft&#x1EB;rn). 14. Þá er þeir Þorgrímur bjogguz um ok skyldu tjalda húsin, en boðsmanna var þangat ván um kveldit, þá mælti Þorgrímur við Þorkel: "Vel k&oelig;mi oss nú reflarnir þeir enir góðu, er Vésteinn vildi gefa þér; þ&oelig;tti mér sem þar væri langt í milli,<sup id="a16">[16](#myfootnote16)</sup> hvárt þú hefðir þá með &#x1EB;llu,<sup id="a17">[17](#myfootnote17)</sup> eða hefðir þú þá aldri; ok vilda ek nú, at þú létir s&oelig;kja þá."

15\. Þorkell svarar: "Allt kann<sup id="a18">[18](#myfootnote18)</sup> sá, er hófit kann, ok mun ek eigi eptir þeim senda."

"Ek skal þat gera þá," sagði Þorgrímr ok bað Geirmund fara.

16\. Geirmundr svarar: "Vinna mun ek n&#x1EB;kkut;<sup id="a19">[19](#myfootnote19)</sup> en ekki er mér<sup id="a20">[20](#myfootnote20)</sup> um at fara."

Þá gengr Þorgrímr at hánum, ok slær hann (buffeitt mikit) ok mælti: "Far nú þá ef þér þykir nú betra."

17\. "Nú skal fara," sagði hann, "þó at nú sé verra, en vit þat fyrir víst, at hafa skal ek vilja til at fá þér þar fylju,<sup id="a21">[21](#myfootnote21)</sup> er þú (fær) mér fola, ok er þó eigi varlaunat."<sup id="a22">[22](#myfootnote22)</sup>

18\. Síðan ferr hann ok er hann k&oslash;mr á Hól, þá eru þau Gísli ok Auðr búin at láta upp tj&#x1EB;ldin. Geirmundr ber upp &#x1EB;rindit ok sagði allt sem farit hafði.

19\. "Hvárt viltu, Auður, ljá tj&#x1EB;ldin?" sagði Gísli.

"Eigi spyrr þú þessa af því, at þú vitir eigi, at ek vilda, at þeim væri hvárki þetta gott g&#x1EB;rt, né annat þat er þeim væri til s&oelig;mdarauka."<sup id="a23">[23](#myfootnote23)</sup>

20\. "Hvárt vildi Þorkell bróðir minn?" sagði Gísli.

"Vel þótti hánum, at ek f&oelig;ri eptir."

"Þat skal &oelig;rit eitt til,"<sup id="a24">[24](#myfootnote24)</sup> sagði Gísli ok fylgir hánum, á leið ok fær hánum gripina. 21. Gísli gengr með hánum, ok allt at garði ok mælti: "Nú er þann veg, at ek þykkjumz góða hafa g&oslash;rt ferð þína, ok vilda ek, at þú værir mér nú leiðitamr<sup id="a25">[25](#myfootnote25)</sup> um þat, sem mik varðar, ok sér æ gj&#x1EB;f til gjalda,<sup id="a26">[26](#myfootnote26)</sup> ok vilda ek, at þú létir lokur frá hurðum þrimr í kveld; ok mættir þú muna, hversu þú vart beiddr til fararinnar."

22\. Geirmundr svarar: "Mun Þorkeli, bróður þínum, við engu hætt?"

"Við alls engu," sagði Gísli.

"Þá mun þetta áleiðis snúaz,"<sup id="a27">[27](#myfootnote27)</sup> sagði Geirmundr.

23\. Ok nú er hann k&oslash;mr heim, kastar hann niðr<sup id="a28">[28](#myfootnote28)</sup> gripunum. Þá mælti Þorkell: "Ólíkr er Gísli &#x1EB;ðrum m&#x1EB;nnum í þolinm&oelig;ði,<sup id="a29">[29](#myfootnote29)</sup> ok hefur hann betr<sup id="a30">[30](#myfootnote30)</sup> en vér."

"Þessa<sup id="a31">[31](#myfootnote31)</sup> þurfum vér nú," segir Þorgrímur.  

Ok láta upp refilinn. 24\. Síðan koma boðsmenn um kveldit. Ok þyknar veðrit, gerir þá logndrífu<sup id="a32">[32](#myfootnote32)</sup> um kveldit, ok hylr<sup id="a33">[33](#myfootnote33)</sup> stígu alla.


<div style="float: left"><a href="http://rcblack.net/Gisla_saga/Gisla_14">⇦</a></div>
<div style="float: right"><a href="http://rcblack.net/Gisla_saga/Gisla_16">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes

<a name="myfootnote1" id="f1">1</a>:
 [_aflameira_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0008:10), _afla-_ gen. pl. v. _afl_, not gen. sg. v. _afli_; see. _kraptamikill_.
[↩](#a1)

<a name="myfootnote2" id="f2">2</a>:
 _knattleika_, c.f. Egilss. XL, 1.
[↩](#a2)

<a name="myfootnote3" id="f3">3</a>:
 _flesta lagi_ (häufiger _í fl. lagi_), "in very large amounts."
[↩](#a3)

<a name="myfootnote4" id="f4">4</a>:
 _jafnliga_, "in two equal parts."
[↩](#a4)

<a name="myfootnote5" id="f5">5</a>:
 _at þú sparir--Þorgrím_, "that you lack nothing (in the battle) against Þ." (do not pull punches).
[↩](#a5)

<a name="myfootnote6" id="f6">6</a>:
s. 35. 23. _þat orð flyz af_, "talk moves about."
[↩](#a6)

<a name="myfootnote7" id="f7">7</a>:
 _ekki_, _afl_ is implied; _hafa við_, "have enough strength to hold onto someone.
[↩](#a7)

<a name="myfootnote8" id="f8">8</a>:
 _bar út kn&#x1EB;ttinn_, impersonal: "the ball flew out" (of bounds of the designated field).
[↩](#a8)

<a name="myfootnote9" id="f9">9</a>:
 __Str. 7__ "The spear cried out loudly into a man's (that is, Véstein's) wound -- I cannot be sorry." -- about the plural (_gumma_) see K. Gíslason, Njála II, 562 f.
[↩](#a9)

<a name="myfootnote10" id="f10">10</a>:
 __Str. 8__, "The ball cried out loudly onto the shoulder; I cannot be sorry.
* _burðar stallr_, the "the load of the burden" is the shoulder.
[↩](#a10)

<a name="myfootnote11" id="f11">11</a>:
 _Eyjólfi Þórðarsyni_, Eyjólfr was a son of Þórðr gellir; he had the nickname _enn grái_, s. Eyrb. c. XIII.
[↩](#a11)

<a name="myfootnote12" id="f12">12</a>:
 _Otradal_, (today is a parsonage) lies on the south coast of Arnarfj&#x1EB;rðr.  
[↩](#a12)

<a name="myfootnote13" id="f13">13</a>:
 _mágum sínum_, that is,  Bjartmarr and his sons, see c.4.
[↩](#a13)

<a name="myfootnote14" id="f14">14</a>:
 _hálft hundrað_, one half of a "large-hundred," 60.
[↩](#a14)

<a name="myfootnote15" id="f15">15</a>:
 [_sef_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0518:22), n. "rush."
[↩](#a15)

<a name="myfootnote16" id="f16">16</a>:
 _langt í milli_, "a large difference."
[↩](#a16)

<a name="myfootnote17" id="f17">17</a>:
 _með &#x1EB;llu_, "as full possession."
[↩](#a17)

<a name="myfootnote18" id="f18">18</a>:
 _Allt--kann_<sup>2</sup>, a proverb.
[↩](#a18)

<a name="myfootnote19" id="f19">19</a>:
 _n&#x1EB;kkut_, "something," that is, anything (just not this).
[↩](#a19)

<a name="myfootnote20" id="f20">20</a>:
 _ekki er mér_, "I have no desire."
[↩](#a20)

<a name="myfootnote21" id="f21">21</a>:
 [_fylju_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0179:15), "a yong mare," a pun with reference to the word, _kinnhestr_; see the following: _foli_, "young stallion."
[↩](#a21)

<a name="myfootnote22" id="f22">22</a>:
 [_varlaunat_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0680:35), "badly or insufficiently compensated."
[↩](#a22)

<a name="myfootnote23" id="f23">23</a>:
 [_sæmðarauki_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0618:8), m. "increase of appearance."
[↩](#a23)

<a name="myfootnote24" id="f24">24</a>:
 _Þat skal &oelig;rit eitt til_, "that should be considered a sufficient reason."
[↩](#a24)

<a name="myfootnote25" id="f25">25</a>:
 [_leiðitamr_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0381:15), "easy to guide," willing to follow someone.
[↩](#a25)

<a name="myfootnote26" id="f26">26</a>:
 _sér -- gjalda_, a proverb, also in, FMS. I, 296, 18; see Hǫ́v. 145: _ey sér til gildes gj&#x1EB;_ and 46: _glík skolo gj&#x1EB;ld gj&#x1EB;fom_.
[↩](#a26)

<a name="myfootnote27" id="f27">27</a>:
 _áleiðis snúaz_, "to be routed, executed."
[↩](#a27)

<a name="myfootnote28" id="f28">28</a>:
 _kastar hann niðr_, "he crunches down;" therefore this means that the burden was heavy; Gísli himself carries the tapestry to the wall (&sect; 20).
[↩](#a28)

<a name="myfootnote29" id="f29">29</a>:
 [_þolinm&oelig;ði_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0741:17), f. "patience, indulgence."
[↩](#a29)

<a name="myfootnote30" id="f30">30</a>:
 _hefir--betr_, "he behaves better."
[↩](#a30)

<a name="myfootnote31" id="f31">31</a>:
 _Þessa_, "this," that is, the tapestries; with this Þorgrímr interrupts Þorkell and at the same time expresses that his thoughts and long-winded speech is out of place.
[↩](#a31)

<a name="myfootnote32" id="f32">32</a>:
 [_logndrífu_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0397:34), f. "snowfall in still air."
[↩](#a32)

<a name="myfootnote33" id="f33">33</a>:
 _hylr_, impersonal.
[↩](#a33)
