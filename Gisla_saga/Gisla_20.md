---
title: Gísla 20
layout: default
---

# Gísla saga Súrssonar 20

### 19. kafli, continued in Finnur Jónsson's edition

(Nú er þar til máls at taka, at B&#x1EB;rkr býr mál til Þórsnessþings á hendr Gísla um víg Þorgríms. Á þeiri stundu selr Gísli land sitt Þorkeli Eirekssyni ok tók við lausafé; þat var honum mj&#x1EB;g innan handar. Hann) 23.  <<Gísli>> spyrr Þorkel bróður sinn ráða, eða hvat hann legði til með hánum, eða hvárt hann vill n&#x1EB;kkura ásjá veita honum. Hann svarar sem fyrr,<sup id="a1">[1](#myfootnote1)</sup> at hann kvez mundu gera hánum njósn, ef hánum væri atfarir veittar, en kvez mundu firra sik sakagiptum.<sup id="a2">[2](#myfootnote2)</sup> 24. Þorkell ríðr nú á brott ok víkr svá reið sinni, at hann k&oslash;mz á bak þeim Berki ok seinkar<sup id="a3">[3](#myfootnote3)</sup> nú ferðina þeira heldr. 25. Gísli tekr nú eyki tvá ok ekr til skógar<sup id="a4">[4](#myfootnote4)</sup> með fjárhlut sinn ok með hánum þræll hans, Þórðr enn huglausi.

26\. Þá mælti Gísli: "Opt hefir þú mér hlýðinn verit ok minn vilja g&#x1EB;rvan, ok á ek þér góðu at launa."

27\. Þat var vanði Gísla, at hann var í kápu blári ok vel búinn; hann varpar þá af sér kápunni ok mælti: "Kápu þessa vil ek gefa þér, vinur!<sup id="a5">[5](#myfootnote5)</sup> Ok vil ek, at þú njótir nú þegar ok far í kápuna, ok sitt<sup id="a6">[6](#myfootnote6)</sup> síðan í sleðanum,<sup id="a7">[7](#myfootnote7)</sup> þeim sem síðar ferr, en ek mun leiða eykina ok vera í kufli þínum."

28\. Þeir gera nú svá.

Þá mælti Gísli: "Ef svá berr til, at n&#x1EB;kkurir menn kalla á þik, þá skaltu þess mest gæta, at svara aldrigi; en ef nokkurir menn vilja þér mein gera, þá haltu til skógarins."

29\. (En þat var mj&#x1EB;g iafnf&oelig;rt um vit ok hugrekki, því að hvárki var neitt til.) Gísli leiðir nú eykina. Þórðr var mikill maðr vexti, ok bar hann hátt í sleðanum; hrósaði<sup id="a8">[8](#myfootnote8)</sup> hann sér ok heldr, ok þóttiz vegliga búinn. 30. Nú sjá þeir B&#x1EB;rkur f&#x1EB;r þeira, er þeir fara til skógarins, ok hleypa eptir hvatliga. En er Þórðr sér þat, þá hleypr hann ór sleðanum, sem hann má harðast, ok til skógarins. Þeir hyggja Gísla þar fara, ok halda eptir sem ákafast og kalla á hann sem þeir geta. 31. En hann þegir við ok hleypr sem hann má. Þorgrímr Austmaðr skýtr eptir hánum spjóti, ok k&oslash;mr milli herða hánum, svá hart, at hann fellr við áfram, ok var þat hans banasár.

Þá mælti B&#x1EB;rkr: "Skjóttu allra manna heilastr."<sup id="a9">[9](#myfootnote9)</sup>

32\. Þeir br&oelig;ðr r&oelig;ddu sín á milli; at þeir mundu fara eptir þrælnum ok vita, ef n&#x1EB;kkur (hugr) er í hánum; þeir snúa nú til skógarins. 33. Nú er frá því at segja, at þeir B&#x1EB;rkr koma að blákápumanninum, ok draga af hánum kápuh&#x1EB;ttinn,<sup id="a10">[10](#myfootnote10)</sup> ok þykkir nú minna happ í, en þeir ætluðu, því at þeir kendu þar Þórð enn huglausa, er þeir ætluðu Gísla. 34. Þat er nú sagt, at þeir br&oelig;ðr<sup id="a11">[11](#myfootnote11)</sup> koma að skóginum, en Gísli er kominn í skóginn, ok sér hann þá, svá þeir hann. Þá skýtur annarr þeira spjóti til hans; en Gísli tók þat á lopti ok skaut aptr, ok k&oslash;mr á Þórodd miðjan, ok fló g&#x1EB;gnum hann. 35. Nú snýr Steinn í móti fél&#x1EB;gum sínum ok segir heldr ógreiðf&oelig;rt um skóginn.<sup id="a12">[12](#myfootnote12)</sup> B&#x1EB;rkr vill þó þangat at leita, ok svá gera þeir. 36. Ok er þeir koma at<sup id="a13">[13](#myfootnote13)</sup> sk&#x1EB;ginum, þá sér Þorgrímr austmaðr, hvar limit<sup id="a14">[14](#myfootnote14)</sup> hr&oelig;riz í einum stað, ok skýtr spjóti á gegng&#x1EB;rt,<sup id="a15">[15](#myfootnote15)</sup> ok k&oslash;mr í kálfann á Gísla. Hann sendir aptur spjótit ok rekr g&#x1EB;gnum Þorgrím, ok lætur hann líf sitt. 37. Nú leita þeir um skóginn og finna Gísla eigi, ok hverfa aptr við svá búit til b&oelig;jarins,<sup id="a16">[16](#myfootnote16)</sup> ok búa nú mál til á hendr Gísla<sup id="a17">[17](#myfootnote17)</sup> um víg Þorgríms. Engan hlut taka þeir þaðan í fjárhlutum ok fara síðan heim. 38. Gísli ferr nú á fjallit<sup id="a18">[18](#myfootnote18)</sup> at húsbaki ok bindr sár sitt, meðan þeir B&#x1EB;rkr váru á b&oelig;num. Ok er þeir váru á brottu, fór Gísli heim ok býr þegar ferð sína. 39. Hann slr land sitt Þorkeli Eiríkssyni ok tók við<sup id="a19">[19](#myfootnote19)</sup> lausafé; þat var hánum mj&#x1EB;k innan handar.<sup id="a20">[20](#myfootnote20)</sup> Hann fær sér skip ok flytr þangat á mikinn fjárhlut, ok ferr Auðr kona hans með hánum ok Guðríðr, fóstra hans, ok út til Húsaness,<sup id="a21">[21](#myfootnote21)</sup> ok koma þar við land. 40. Gísli gengr þar upp til b&oelig;jarins ok hittir þar mann, ok spyrr sá, hverr hann væri; en Gísli sagði til<sup id="a22">[22](#myfootnote22)</sup> slíkt, er hánum sýndiz, en ekki þat sem var. Gísli tekr upp stein einn og kastar út í hólm þann, er þar var fyrir landi, ok bað þar bóndason<sup id="a23">[23](#myfootnote23)</sup> eptir gera, þá er hann k&oelig;mi heim, ok kvað hann þá vita mundu, hverr maðrinn þar hefði komit. 41. En þat var einskis manns at inna, ok kom þar þá enn þat fram, at Gísli var betr at íþróttum búinn en flestir menn aðrir. 42. Eptir þat gengr hann á bátinn ok r&oelig;r út yfir nesit, ok yfir Arnarfj&#x1EB;rð,<sup id="a24">[24](#myfootnote24)</sup> ok yfir fj&#x1EB;rð þann, er gengr inn af Arnarfirði, er heitir Geirþjófsfj&#x1EB;rðr,<sup id="a25">[25](#myfootnote25)</sup> ok býz hann þar um ok gerir þar alhýsi,<sup id="a26">[26](#myfootnote26)</sup> ok er þar um veturinn.

<div style="float: left"><a href="http://rcblack.net/Gisla_saga/Gisla_19">⇦</a></div>
<div style="float: right"><a href="http://rcblack.net/Gisla_saga/Gisla_21">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes

<a name="myfootnote1" id="f1">1</a>:
 _sem fyrr_, s &sect; 16.
[↩](#a1)

<a name="myfootnote2" id="f2">2</a>:
 _firra sik sakagiptum_, "avoid the cause of the attack."
[↩](#a2)

<a name="myfootnote3" id="f3">3</a>:
 _seinkar_, trans. "he delays"
[↩](#a3)

<a name="myfootnote4" id="f4">4</a>:
 _skógar_, a (birch)forest in the western part of Haukadalr toward Lambadalr.
[↩](#a4)

<a name="myfootnote5" id="f5">5</a>:
 _vinr_, "comrade."
[↩](#a5)

<a name="myfootnote6" id="f6">6</a>:
 _sitt_ = _sitþ(u)_.
[↩](#a6)

<a name="myfootnote7" id="f7">7</a>:
 _bar--sleðanum_, impersonal: "he rose high on the sled."
[↩](#a7)

<a name="myfootnote8" id="f8">8</a>:
 _hrósaði_...sér, "he bragged."
[↩](#a8)

<a name="myfootnote9" id="f9">9</a>:
 _Skjóttu--heilastr_, "he blessed you for your throw."
[↩](#a9)

<a name="myfootnote10" id="f10">10</a>:
 _kápuh&#x1EB;ttiinn_, "the hood attached to the coat."
[↩](#a10)

<a name="myfootnote11" id="f11">11</a>:
 _þeir br&oelig;ðr_, that is, Saka-Steinn and Þóroddr.
[↩](#a11)

<a name="myfootnote12" id="f12">12</a>:
 _segir--skóginn_, "says that it is very difficult to go through the forest;" see Egils saga, c. 31,10: _honum varð ógreiðf&oelig;rt um mýrarnar_.
[↩](#a12)

<a name="myfootnote13" id="f13">13</a>:
 _at_, adv. (not related to the inf. preposition.)
[↩](#a13)

<a name="myfootnote14" id="f14">14</a>:
 _limit_, "the branches."
[↩](#a14)

<a name="myfootnote15" id="f15">15</a>:
 _á gagng&#x1EB;rt_, "exactly in the right direction."
[↩](#a15)

<a name="myfootnote16" id="f16">16</a>:
 _b&oelig;jarins_, that is, Hóll.
[↩](#a16)

<a name="myfootnote17" id="f17">17</a>:
 _búa--Gísla_, "prepare for the trial of G." This refers to the summons that occurs at the residence of the defendant in the presence of neighboring witnesses (Grágás, Kgsb. I, 36, and so on).
[↩](#a17)

<a name="myfootnote18" id="f18">18</a>:
 _ferr nú á fjallit_, he went to lesser Lambadalr, then he climbed the mountain, what is possible there and only there, see. Árbók 1883, s. 29.
[↩](#a18)

<a name="myfootnote19" id="f19">19</a>:
 _við_, "for that."
[↩](#a19)

<a name="myfootnote20" id="f20">20</a>:
 _þat--handar_, "of which he had (Þorkell) good stock."
[↩](#a20)

<a name="myfootnote21" id="f21">21</a>:
 _Húsanes_, this name is unknown and is perhaps corrupt for _Hafnarnes_ (Kålund I, 568-69), very close to the fjord on the south side; c. 100 yards from the coast, there is a rock that fits the description in the saga; see Árbók 1883, s. 65-67, the fragmt. has no name but only: _til b&oelig;jar nokkurs_. In S a significant develpment is made, in the older tradition the action is relocated to Arnarfj&#x1EB;rðr itself, where there is also a _Gíslasker_. However, this is certainly not the original one.
[↩](#a21)

<a name="myfootnote22" id="f22">22</a>:
 _Gísli sagði--var_, see Ísl. ævent. I (Halle 1882), 79, 27: (steikari) _sagði til þat sem honum líkar, en eigi þat sem var_.
[↩](#a22)

<a name="myfootnote23" id="f23">23</a>:
 _bóndason_, it was probably an old acquaintance or friend of Gísli's.
[↩](#a23)

<a name="myfootnote24" id="f24">24</a>:
 _Arnarfj&#x1EB;rð_, see c. 4, 6.
[↩](#a24)

<a name="myfootnote25" id="f25">25</a>:
 _Geirþjófsfj&#x1EB;rðr_, the most northerly of the four fjords, into which the Anrarfj&#x1EB;rðr splits and the south side of the big peninsula, which is named in the anm. c. 4, 6.
[↩](#a25)

<a name="myfootnote26" id="f26">26</a>:
 _alhýsi_, n. "all the farm buildings."
[↩](#a26)

<a name="myfootnote27" id="f27">27</a>:
 _mágum sínum_, vgl. c. 4, 6-7; _mágar_, here "relatives of his wife" (brothers of the mother-in-law).
[↩](#a27)
