---
title: Gísla 16
layout: default
---

# Gísla saga Súrssonar 16

### Þorgrímr is killed

1\. B&#x1EB;rkur ok Eyjólfur koma um kveldit með sex t&oslash;gu manna, ok var þar hundrað manna, en hálft at Gísla. Tóku menn til drykkju á Hóli um kveldit, ok fara menn í rekkjur eptir þat ok sofa.

2\. Gísli mælti við Auði konu sína: "Ek hefi ekki gefit<sup id="a1">[1](#myfootnote1)</sup> hesti Þorkels ens auðga, ok gakk þú með mér ok lát loku fyrir hurð ok vaki, (á) meðan ek geng í brott, ok lát frá loku, er ek k&oslash;m aptr."

3\. Hann tekr spjótit Grásíðu úr &#x1EB;rkinni, ok er í kápu blári ok í skyrtu ok í línbrókum, ok gengr hann síðan til l&oelig;kjar þess,<sup id="a2">[2](#myfootnote2)</sup> er fellr á milli b&oelig;janna, ok tekit var neytingarvatn<sup id="a3">[3](#myfootnote3)</sup> af hvárumtveggja b&oelig;num. 4. Hann gengr g&#x1EB;tu<sup id="a4">[4](#myfootnote4)</sup> til l&oelig;kjarins, en veðr síðan l&oelig;kinn til g&#x1EB;tu þeirar, er lá til hins b&oelig;jarins.<sup id="a6">[6](#myfootnote6)</sup> 5. Gísla var kunnug húsaskipun á Sæbóli, því at hann hafði g&#x1EB;rt þar b&oelig;inn; þar var innangengt<sup id="a7">[7](#myfootnote7)</sup> í fjós; þangat gengr hann; þar stóðu þrír tigir kúa hvárum megin, hann knýtir saman halana<sup id="a8">[8](#myfootnote8)</sup> í nautunum, þrimr t&oslash;gum hvárum megin, ok lýkr aptr fjósinu ok býr svá um, at eigi má upp lúka, þó at innan sé til komit. 6. Síðan ferr hann til mannhúsanna, ok hafði Geirmundr geymt hlutverka sinna,<sup id="a9">[9](#myfootnote9)</sup> því at loka var engi fyrir hurðum; gengr hann nú inn ok lýkr aptr hurðunni, sem um aptaninn hafði verit um búit. 7. Nú fer hann at &#x1EB;llu tómliga.<sup id="a10">[10](#myfootnote10)</sup> Eptir þat stendr hann ok hlýðiz um, hvárt n&#x1EB;kkurir vekði, ok verðr hann þess varr, at allir menn sofa. 8. Þrjú váru log í skálanum. Síðan tekr hann sefit af gólfinu ok vefr saman, kastar síðan í ljósit eitt, ok sloknar þat; eftir þat stendr hann ok hyggr at, hvárt n&#x1EB;kkur vaknar við, ok finnr hann þat ekki. 9. Þá tekr hann aðra sefvisk ok kastar í þat ljós, er þar var næst, ok sl&oslash;kkvir þat; Þá verðr hann þess varr, at eigi munu allir sofa, því at hann sér, at ungs manns<sup id="a11">[11](#myfootnote11)</sup> h&#x1EB;nd k&oslash;mr á et (þriðja) ljósit ok kippir ofan kolunni<sup id="a12">[12](#myfootnote12)</sup> ok k&oelig;fir<sup id="a13">[13](#myfootnote13)</sup> ljósit.

![alt text](https://upload.wikimedia.org/wikipedia/commons/e/e0/G%C3%ADsla_saga_Illustration_6_-_Gisli.jpg "Gisli in Saebol")

10\. Nú gengr hann innar eptir húsinu ok at lokhvílunni þar er þau þorgrímr hvílðu ok systir hans, ok var hnigin hurð á gátt,<sup id="a14">[14](#myfootnote14)</sup> ok eru þau bæði í rekkju. 11. Gengur hann þangat ok þreifaz fyrir<sup id="a15">[15](#myfootnote15)</sup> ok tekr á brjósti henni ok hvílði hón nær stokki.

12\. Síðan mælti hón Þórdís: "Hví er svá k&#x1EB;ld h&#x1EB;nd þín, Þorgrímr?" ok vekr hann.

Þorgrímur mælti: "Viltu at ek snúiz at þér?"

Hón hugði, at hann legði<sup id="a16">[16](#myfootnote16)</sup> h&#x1EB;ndina yfir hana. Gísli bíðr þá enn um stund ok vermir h&#x1EB;ndina í serk sér, en þau sofna bæði; nú tekr hann á Þorgrími kyrt, svá at hann vaknaði; hann hugði at hón Þórdís vekði hann, ok sn&oslash;riz þá at henni. 14. Gísli tekr þá klæðin<sup id="a17">[17](#myfootnote17)</sup> af þeim annarri hendi, en með annarri leggur hann í gegnum Þorgrím með Grásíðu, svá at í beðinum nam stað. Nú kallar hón Þórdís ok mælti: "Vaki menn í skálanum! Þorgrímr er veginn, bóndi minn."

15\. Gísli snýr í brott skyndiliga til fjóssins, gengr þar út sem hann hafði ætlat, ok lýkr aptr eptir sér rammliga, snýrr heim síðan ena s&#x1EB;mu leið, ok má hvergi sjá spor hans. 16. Auðr lætur lok frá hurðu, er hann kom heim, ok ferr hann í sæing sína, ok lætur sem ekki<sup id="a18">[18](#myfootnote18)</sup> sé í orðit, eða hann eigi um ekki at vera.<sup id="a19">[19](#myfootnote19)</sup> 17. En menn allir váru &#x1EB;l&oelig;rir á Sæbóli ok vissu ekki, hvat af skyldi ráða,<sup id="a1">[20](#myfootnote20)</sup> kom þetta á þá óvara, ok urðu því eigi tekin þau ráð sem dygði (eða þ&#x1EB;rf var á).

![alt text](https://upload.wikimedia.org/wikipedia/commons/3/33/G%C3%ADsla_saga_Illustration_3_-_Thorgrim%27s_Slaying.jpg "Thorgrim's Slaying")

<div style="float: left"><a href="http://rcblack.net/Gisla_saga/Gisla_15">⇦</a></div>
<div style="float: right"><a href="http://rcblack.net/Gisla_saga/Gisla_17">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes

<a name="myfootnote1" id="f1">1</a>:
 [_gefit_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0194:1), namely _fóðr_, "I have not fed Þ's' horse."   
 &#42856; See def. IV in CV.
[↩](#a1)

<a name="myfootnote2" id="f2">2</a>:
 _l&oelig;kjar þess_, this creek runs west of the settlements Hóll and Sæból; see the map in Árbók 1883; the description here is quite accurate.
[↩](#a2)

<a name="myfootnote3" id="f3">3</a>:
 [_neytingarvatn_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0454:23), "water for household use."
[↩](#a3)

<a name="myfootnote4" id="f4">4</a>:
 [_g&#x1EB;tu_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0192:32), the short path from Hóll to the creek.
[↩](#a4)

<a name="myfootnote5" id="f5">5</a>:
 _til hins b&oelig;jarins_, "to the other settlement," meaning, Sæból; perhaps _ens neðra_ from S and frgmt. should be included; the overall meaning is the same.
[↩](#a5)

<a name="myfootnote6" id="f6">6</a>:
 [_húsaskipun_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0294:10), f. "the furnishings of the house."
[↩](#a6)

<a name="myfootnote7" id="f7">7</a>:
 _var innangengt_, "one can go directly into the cowshed from inside the yard."
[↩](#a7)

<a name="myfootnote8" id="f8">8</a>:
 _hann knýtir saman halana_, thereby blocking the way that led through the two rows of cattle, and made the possible encounter more difficult (Árbók 1883, s. 24.) The same remedy seems to have been used often, see  Droplaugarsona saga (Kbh. 1847), s. 29, 27.
[↩](#a8)

<a name="myfootnote9" id="f9">9</a>:
 _hluverka sinna_, "the business that came to him."
[↩](#a9)

<a name="myfootnote10" id="f10">10</a>:
 [_tómliga_](http://web.ff.cuni.cz/cgi-bin/uaa_slovnik/gmc_search_v3?cmd=formquery2&query=t%F3m-liga&startrow=1), "in peace," "leisurely."
[↩](#a10)

<a name="myfootnote11" id="f11">11</a>:
 _ungs manns_, namely Geirmund's (which is explicitely stated in S).
[↩](#a11)

<a name="myfootnote12" id="f12">12</a>:
 _kolunni_, v. [_kola_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0347:37), "lamp (with oil)."
[↩](#a12)

<a name="myfootnote13" id="f13">13</a>:
 [_k&oelig;fir_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0367:41), "extinquished."
[↩](#a13)

<a name="myfootnote14" id="f14">14</a>:
 _á gátt = aptr_ (S and frgmt.), "closed."
[↩](#a14)

<a name="myfootnote15" id="f15">15</a>:
 [_þreifazfyrir_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0744:20), "fumbles ahead."
[↩](#a15)

<a name="myfootnote16" id="f16">16</a>:
 [_legði_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0388:23), "had laid."
[↩](#a16)

<a name="myfootnote17" id="f17">17</a>:
 _kl&oelig;ðin_, c.f. c. 9, 16.
[↩](#a17)

<a name="myfootnote18" id="f18">18</a>:
 _ekki_, "nothing."
[↩](#a18)

<a name="myfootnote19" id="f19">19</a>:
 _eiga--vera_, "was busy with nothing."
[↩](#a19)

<a name="myfootnote20" id="f20">20</a>:
 _hvat af skyldi ráða_, "which decision should be taken."
[↩](#a20)
