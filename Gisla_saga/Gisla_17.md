---
title: Gísla 17
layout: default
---

# Gísla saga Súrssonar 17

### Þorgrím's funeral

1\. Eyjólfr mælti: "Hér eru orðin mikil tíðendi ok ill, ok er fólk þetta vitlaust,<sup id="a1">[1](#myfootnote1)</sup> er hér er. Nú sýniz mér þat ráð, at kveikja ljós ok hlaupa til duranna, svá at vegandinn megi eigi út komaz."

2\. Ok svá var g&#x1EB;rt; þykkir m&#x1EB;nnum, er eigi verðr við vegandann vart, sem sá myni þar n&#x1EB;kkur inni vera, er verkit hefir unnit. 3. Líðr nú til þess, er dagr k&oslash;mur; wr þá tekit lík Þorgríms ok brott kipt spjótinu ok gerði þat B&#x1EB;rkr, bróðir hans, ok til graptar búit ok er þar at sex tigir manna, en aðrir sex tigir fara nú á Hól til Gísla. 4. Þórðr enn huglausi var úti; ok er (hann) sér liðit, hleypr hann inn ok segir, at herr manns ferr at b&oelig;num, ok var hann allmj&#x1EB;k flaumósi.<sup id="a2">[2](#myfootnote2)</sup>

5\. "Þat er vel þá," segir Gísli ok kvað vísu:

>9   
>   
Fell eigi ek fullom   
folkrunnr hjarar munne   
ráþet hefr margra manna   
morþ, viþ hverjo orþe;   
lǫ́tum vér, þótt vága   
viggrunnr hniginn ligge,   
(komenn es þyss í þessa   
þjóþ) of oss sem hljóþast.<sup id="a3">[3](#myfootnote3)</sup>   

6\. Nú koma þeir í b&oelig;inn Þorkell ok Eyjólfr; ganga at lokrekkju þeiri, sem Gísli hvílði í ok kona hans; en Þorkell, bróðir Gísla, gengr upp fyrir hvílugólfit<sup id="a4">[4](#myfootnote4)</sup> ok sér, hvar at skór Gísla liggja frosnir ok snæugir allir; hann skaraði þá upp undir fótborðit,<sup id="a5">[5](#myfootnote5)</sup> ok svá, at eigi skyldi sjá þá aðrir menn. 7. Nú fagnar Gísli þeim ok spyrr tíðrnda. Þorkell kvað bæði mikil ok ill, víg Þorgríms, ok spyrr hverju gegna myndi eða hvat þá skal til ráða taka.

8\. "Skamt er þá milli illra verka ok stórra,"<sup id="a6">[6](#myfootnote6)</sup> segir Gísli; "viljum vér til þess bjóðaz at heygja Þorgrím, ok eigu þér þat at oss,<sup id="a7">[7](#myfootnote7)</sup> ok er þat skylt, at vér gerim þat með s&oelig;mð."

9\. Þetta þiggja þeir, ok fara allir saman á Sæból. En eptir þat búaz þeir til haugsg&oslash;rðar, ok leggja Þorgrím í skip.<sup id="a8">[8](#myfootnote8)</sup> 10. Nú verpa þeir hauginn eptir fornum sið, ok er búit er at lykja hauginn<sup id="a9">[9](#myfootnote9)</sup> þá gengr Gísli til óssins<sup id="a10">[10](#myfootnote10)</sup> ok tekr upp stein einn, svá mikinn sem bjarg væri, ok leggr í skipit,<sup id="a11">[11](#myfootnote11)</sup> svá at nær þótti hvert tré hr&oslash;kkva fyrir, en brakaði mj&#x1EB;g í skipinu, ok mælti: "Eigi kann ek skip at festa, ef þetta tekr veðr upp."<sup id="a12">[12](#myfootnote12)</sup>

11\. Þat var n&#x1EB;kkurra manna mál, at eigi þótti allólíkt fara því, er Þorgrímr hafði g&#x1EB;rt við Véstein, er hann r&oelig;ddi<sup id="a13">[13](#myfootnote13)</sup> um helskóna. 12. Nú búaz þeir heim frá haugnum. Þá mælti Gísli við Þorkel bróður sinn: "Þat þykkjumz ek at þér eiga bróðir, at nú sé okkat vinfengi sem þá, er bezt hefir verit, ok takim nú upp leika."<sup id="a14">[14](#myfootnote14)</sup>

Þorkell tekr því vel. Ok fara nú heim hvárirtveggju. 13. Gísli hefr nú eigi allmannfátt,<sup id="a15">[15](#myfootnote15)</sup> ok er nú slitit boðinu, ok gefr Gísli góðar gjafir sínum boðsm&#x1EB;nnum.

<div style="float: left"><a href="http://rcblack.net/Gisla_saga/Gisla_16">⇦</a></div>
<div style="float: right"><a href="http://rcblack.net/Gisla_saga/Gisla_18">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes

<a name="myfootnote1" id="f1">1</a>:
 _vitlaust_, "witless."
[↩](#a1)

<a name="myfootnote2" id="f2">2</a>:
 _flaumósi_, "rashly charging on;" _flaumr_ means "violent flow," and acts in prefixes as a reinforcing prefix; _ósi_ is the weak form of the adjective _óss_, which appears nowhere else than in Þórsdrápa 16, in the sense of, "glimmering burning."
[↩](#a2)

<a name="myfootnote3" id="f3">3</a>:
 __Str. 9.__ Prose word order: Ek fell eige viþ herjo orþe; foldrunnr hefr ráþit fullom hjarar munne morþ margra manna; vér lǫ́tom sem hljóþast of oss, þótt vága viggrunnr ligge hnigenn; þyss es komenn í þessa þjóþ.

"I do not fall by every word; the warrior bought about the death of many people with the (blood) saturated edge of the sword; We (I) act as calmly as possible, although the man lies down. Unrest has been driven into these people."

This stanza expresses Gisli's courage and his cold indifference.

* _folkrunnr_, "the tree of battle (or sword)," the warrior, Gísli.
* _hjarar munnr_, multiple meanings (through this metaphor); actually = the sword-cutting-edge.
* _fullom_, also has multiple meanings; "with a full mouth," meaning, with powerful words, or from the cutting edge "full of the blood of the slain."
* _vága viggrunn_, _vága vigg_, "the horse of the waves," the ship.
* _runnr_ = tree; "the tree of the ship" = sailor, man.
[↩](#a3)

<a name="myfootnote4" id="f4">4</a>:
 _hvílugólf_, "bedroom."
[↩](#a4)

<a name="myfootnote5" id="f5">5</a>:
 _fótborðit_, "foot-board," the board on which the feet of a stool rests.
[↩](#a5)

<a name="myfootnote6" id="f6">6</a>:
 _Skamt er þá_ etc., "one evil deed follows directly behind another."
[↩](#a6)

<a name="myfootnote7" id="f7">7</a>:
 _eigu--oss_; _eiga at e-m_, "can claim something from someone."
[↩](#a7)

<a name="myfootnote8" id="f8">8</a>:
 _í skip_, Landnámabók accounts ship burials (II, 6, 20), excavations of the practice have been undertaken in Sweden and Norway (Sophus Müller, Nord, altertumskunde II, 258).
[↩](#a8)

<a name="myfootnote9" id="f9">9</a>:
 _hauginn_, the burial mound was probably erected at the eastern side of the reed pond: see Árbók 1883, s 26-27; however, today nothing of this is recognizable.
[↩](#a9)

<a name="myfootnote10" id="f10">10</a>:
 _óssins_, that is, of Haukadal [ár]óss, a little more to the east.
[↩](#a10)

<a name="myfootnote11" id="f11">11</a>:
 _leggr í skipit_, after S in the sternpost.
[↩](#a11)

<a name="myfootnote12" id="f12">12</a>:
 _tekr--upp_, "continues."
[↩](#a12)

<a name="myfootnote13" id="f13">13</a>:
 _er hann r&oelig;ddi_, see c. 14, 3.
[↩](#a13)

<a name="myfootnote14" id="f14">14</a>:
 _at--leika_, like above, c. 14, 13.
[↩](#a14)

<a name="myfootnote15" id="f15">15</a>:
 _ekki allmanfátt_, "not a big lack of people" (numerous guests).
[↩](#a15)
