---
title: Gísla 35
layout: default
---

# Gísla saga Súrssonar 35

1\. Þá fara til tveir menn at halda þeim Auði ok Guðríði, ok þykkjaz þeir hafa &oelig;rið at vinna. 2. Nú s&oelig;kja tólf at Gísla, ok komaz upp á kleifarnar, en hann verr sik bæði með grjóti ok vápnum, svá at því fylgði mikil frægð.

3\. Nú hleypr at f&#x1EB;runautr Eyjólfs einn ok mælti til Gísla: "Legg þú af við mik<sup id="a1">[1](#myfootnote1)</sup> vápnin þau hin góðu, er þú berr, ok allt saman ok<sup id="a2">[2](#myfootnote2)</sup> Auði konu þína."

4\. Gísli svarar: "Tak þú þá við ódeigliga,<sup id="a3">[3](#myfootnote3)</sup> því at hvártki samir vápnin, þau er ek hefi átt, né svá konan."<sup id="a4">[4](#myfootnote4)</sup>

Eyólfr leggr til Gísla með spjóti, en Gísli h&oslash;ggr mót ok spjótit af skaptinu, ok verðr h&#x1EB;ggit svá mikit, at &oslash;xin hljóp í helluna, ok brestr af hyrnan;<sup id="a5">[5](#myfootnote5)</sup> hann kastar þá &oslash;xinni, en grípr til sverðsins, ok vegr með því, en hlífir sér með skildinum. 5. Þeir s&oelig;kja nú at r&#x1EB;skliga; en hann verz vel ok drengiliga; kómu þeir nú hart saman; Gísli vá þá enn tvá menn, ok eru nú fjórir látnir. 6. Eyjólfr bað þá s&oelig;kja at sem karlmannligast -- "Fám vér hart af,"<sup id="a6">[6](#myfootnote6)</sup> segir Eyjólfr, "ok væri þat einskis vert,<sup id="a7">[7](#myfootnote7)</sup> ef góð yrði erfiðislaunin."

7\. Ok er minst er vánin, vinz Gísli við ok hleypr upp á hamar þann, er heitir Einhamarr,<sup id="a8">[8](#myfootnote8)</sup> ok af kleifunum; þar snýz Gísli við ok verz. 8. Þetta kom þeim at óv&#x1EB;rum; þykkir þeim nú mj&#x1EB;g óh&oelig;gjaz<sup id="a9">[9](#myfootnote9)</sup> sitt mál, menninir dauðir fjórir, en þeir sárir ok móðir. 9. Verðr nú hvílð á atsókninni. Þá eggjar Eyjólfr menn sína allfast, ok heitir þeim miklum fríðendum,<sup id="a10">[10](#myfootnote10)</sup> ef þeir næði Gísla. Eyjólfr hafði einvala lið með sér at hreysti ok harðfengi.<sup id="a11">[11](#myfootnote11)</sup>

<div style="float: left"><a href="http://rcblack.net/Gisla_saga/Gisla_34">⇦</a></div>
<div style="float: right"><a href="http://rcblack.net/Gisla_saga/Gisla_36">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes

<a name="myfootnote1" id="f1">1</a>:
 _Legg þú af við mik_, "leave me."
[↩](#a1)

<a name="myfootnote2" id="f2">2</a>:
 _allt saman ok_, "so too."
[↩](#a2)

<a name="myfootnote3" id="f3">3</a>:
 _ódeigliga_, harshly.
[↩](#a3)

<a name="myfootnote4" id="f4">4</a>
 _Nú konan_, a later addition; missing in S.
[↩](#a4)

<a name="myfootnote5" id="f5">5</a>:
 _hyrnan_, "corner," the blade of an ax.
[↩](#a5)

<a name="myfootnote6" id="f6">6</a>:
 _Fám ver hart af_, "we suffer great harm."
[↩](#a6)

<a name="myfootnote7" id="f7">7</a>:
 _ok v&oelig;ri--vert_, "and it would be (however) nothing to be respected."
[↩](#a7)

<a name="myfootnote8" id="f8">8</a>:
 _hleypr--Einhamarr_, from the cliff to the Einhamarr would be appriximately 120 leagues long.
[↩](#a8)

<a name="myfootnote9" id="f9">9</a>:
 _óh&oelig;gjaz_, "become difficult."
[↩](#a9)

<a name="myfootnote10" id="f10">10</a>:
 _fríðendi_, n. pl. "valuable gifts."
[↩](#a10)

<a name="myfootnote11" id="f11">11</a>:
 _hreysti ok harðfengi_; the same alliterative formula appears also in Fms. I, 99, 6 and Fóstbr. 53, 11; see _hraustr ok harðfengr_, Eyrb. c. 47, 4.
[↩](#a11)
