---
title: Gísla 35
layout: default
---

# Gísla saga Súrssonar 35

1\. Þá fara til tveir menn at halda þeim Auði ok Guðríði, ok þykkjaz þeir hafa &oelig;rið at vinna. 2. Nú s&oelig;kja tólf at Gísla, ok komaz upp á kleifarnar, en hann verr sik bæði með grjóti ok vápnum, svá at því fylgði mikil frægð.

3\. Nú hleypr at f&#x1EB;runautr Eyjólfs einn ok mælti til Gísla: "Legg þú af við mik vápnin þau hin góðu, er þú berr, ok allt saman ok Auði konu þína."

4\. Gísli svarar: "Tak þú þá við ódeigliga, því at hvártki samir vápnin, þau er ek hefi átt, né svá konan."

Eyólfr leggr til Gísla með spjóti, en Gísli h&oslash;ggr mót ok spjótit af skaptinu, ok verðr h&#x1EB;ggit svá mikit, at &oslash;xin hljóp í helluna, ok brestr af hyrnan; hann kastar þá &oslash;xinni, en grípr til sverðsins, ok vegr með því, en hlífir sér með skildinum. 5. Þeir s&oelig;kja nú at r&#x1EB;skliga; en hann verz vel ok drengiliga; kómu þeir nú hart saman; Gísli vá þá enn tvá menn, ok eru nú fjórir látnir. 6. Eyjólfr bað þá s&oelig;kja at sem karlmannligast -- "Fám vér hart af," segir Eyjólfr, "ok væri þat einskis vert, ef góð yrði erfiðislaunin."

7\. Ok er minst er vánin, vinz Gísli við ok hleypr upp á hamar þann, er heitir Einhamarr, ok af kleifunum; þar snýz Gísli við ok verz. 8. Þetta kom þeim at óv&#x1EB;rum; þykkir þeim nú mj&#x1EB;g óh&oelig;gjaz sitt mál, menninir dauðir fjórir, en þeir sárir ok móðir. 9. Verðr nú hvílð á atsókninni. Þá eggjar Eyjólfr menn sína allfast, ok heitir þeim miklum fríðendum, ef þeir næði Gísla. Eyjólfr hafði einvala lið með sér at hreysti ok harðfengi.

<div style="float: left"><a href="http://rcblack.net/Gisla_saga/Gisla_34">⇦</a></div>
<div style="float: right"><a href="http://rcblack.net/Gisla_saga/Gisla_36">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes

Under Construction
