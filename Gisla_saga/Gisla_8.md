---
title: Gísla 8
layout: default
---

# Gísla saga Súrssonar 8

### Gísli and Vésteinn's trade voyage to Denmark. Gísli makes the coin token

1\. Maðr hét Skegg-Bjálfi ok átti skip í f&#x1EB;rum;<sup id="a1">[1](#myfootnote1)</sup> hann ætlaði til Danmerkr suðr. Þeir fala at hánum skipit hálft, en hann kvez spurt hafa, at þeir váru góðir drengir, ok gaf þeim hálft skipit ok launa þeir þegar meir en fullu. 2. Nú fara þeir suðr til Danmerkr, ok í þann kaupstað, er í Vébj&#x1EB;rgum<sup id="a2">[2](#myfootnote2)</sup> heitir, ok eru þeir þar um vetrinn með þeim manni, er Sigrhaddr<sup id="a3">[3](#myfootnote3)</sup> hét. 3. Þeir váru þar þrír, Vésteinn, Gísli ok Bjálfi, ok var gott vinfengi með þeim &#x1EB;llum ok gjafaskipti.<sup id="a4">[4](#myfootnote4)</sup> En snemma um várið bjó Bjálfi skip sitt til Íslands. 4. Maðr hét Sigurðr, félagi<sup id="a5">[5](#myfootnote5)</sup> Vésteins, norr&oelig;nn at ætt, ok var þá á Englandi vestr; hann sendi Vésteini orð ok kvez vilja slíta félag<sup id="a6">[6](#myfootnote6)</sup> við hann ok þóttiz eigi þurfa hans fjár lengr. 5. Ok nú biðr Vésteinn leyfis, at hann f&oelig;ri at hitta hann.

"Því skaltu heita mér,<sup id="a7">[7](#myfootnote7)</sup> at þú farir aldri brott af Íslandi, ef þú k&oslash;mr heill út, nema ek leyfa þér."

Nú játar Vésteinn því. 6. Ok einn morgin ríss Gísli upp ok gengr til smiðju; hann var allra manna hagastr ok g&#x1EB;rr at sér<sup id="a8">[8](#myfootnote8)</sup> um alla hluti; hann gerði penning<sup id="a9">[9](#myfootnote9)</sup> þann, er eigi stóð minna en eyri, ok hnitar saman penninginn ok eru tuttugu naddar<sup id="a10">[10](#myfootnote10)</sup> á, tíu á hvárum hlutnum, ok þykkir sem heill sé, ef saman er lagðr ok má þó taka í sundr í tvá hluti. 7. En frá því er sagt, at hann tekr í sundr peninginn ok selr annan hlut í hendr Vésteini, ok biður þá þetta hafa til jartegna, -- "ok skulu vit þetta því at eins sendaz á milli, at líf annarshvárs okkars liggi við.<sup id="a11">[11](#myfootnote11)</sup> 8. En mér segir svá hugr um, at vit munum þurfa at sendaz á milli, þó at við hittumz eigi sjálfir." 9. Nú ferr Vésteinn vestr til Englands, en þeir Gísli ok Bjálfi til Noregs ok út um sumarit til Íslands, ok varð gott til fjár ok góðrar s&oelig;mðar, ok skildu vel sitt félag, ok kaupir nú Bjálfi skip hálft að Gísla. 10. Nú ferr Gísli vestr í Dýrafj&#x1EB;rð á byrðingi einum við tólfta mann.

<div style="float: left"><a href="http://rcblack.net/Gisla_saga/Gisla_7">⇦</a></div>
<div style="float: right"><a href="http://rcblack.net/Gisla_saga/Gisla_9">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes

<a name="myfootnote1" id="f1">1</a>:
 [_skip í f&#x1EB;rum_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0185:25), a "trading ship."
[↩](#a1)

<a name="myfootnote2" id="f2">2</a>:
 _Vébj&#x1EB;rgum_, Viborg in Jutland.
[↩](#a2)

<a name="myfootnote3" id="f3">3</a>:
 _Sigraddr_, that is, _Sigrhaddr_, probably [_haddr_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0227:7) (got. hazds), hair.
[↩](#a3)

<a name="myfootnote4" id="f4">4</a>:
 _gjafaskipti_, n. "an exchange of gifts."   
 See Zoëga.
[↩](#a4)

<a name="myfootnote5" id="f5">5</a>:
 [_félagi_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0150:16), m. here, "business associate." (comrade).   
 Engl. "fellow."
[↩](#a5)

<a name="myfootnote6" id="f6">6</a>:
 _slíta félag_, "dissolve a trading agreement."
[↩](#a6)

<a name="myfootnote7" id="f7">7</a>:
 _Því skaltu heita mér_..., Gísli's words.
[↩](#a7)

<a name="myfootnote8" id="f8">8</a>:
 _g&#x1EB;rr at sér, vel_ ; "in everything we was accomplished."
[↩](#a8)

<a name="myfootnote9" id="f9">9</a>:
 [_penning_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0476:11), "coin," from the following we can see that it was two perfectly congruent coin-like metal discs, which could be firmly joined together by means of the _naddar_, so that the whole thing looked like one piece.
[↩](#a9)

<a name="myfootnote10" id="f10">10</a>:
 [_naddar_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0445:4), pl. _naddr_, m. "stud;" for every _naddr_ there was a matched hole on the other disk. When the whole thing was put together, you could not see a hole, or a _naddr_.
[↩](#a10)

<a name="myfootnote11" id="f11">11</a>:
 _liggi við_, "to hang in mortal danger."
[↩](#a11)
