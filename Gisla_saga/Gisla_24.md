---
title: Gísla 24
layout: default
---

# Gísla saga Súrssonar 24

### Gíslis dreams. Gísli with his brother for the last time. Gísli comes to Ingjaldr on Hergilsey.

1\. Þegar er várar, ferr Gísli aptr í Geirþjófsfj&#x1EB;rð, ok má þá eigi lengr vera í brott frá Auði konu sinni; svá unnuz þau mikit; er nú þar um sumarit á laun, ok til þess er haustar. 2. Ok k&oslash;mr nú á þref um draumana, þegar lengir nóttina, ok k&oslash;mr nú en verri draumkonan at hánum ok geraz nú svefnfarar harðar, ok segir nú eitt sinn Auði, hvat hann dreymði, er hón spurði eptir.

3\. Ok kvað þá vísu:

   >19   
   >    
   Villa oss, ef elle   
   oddstríþer skal bíþa   
   (mér gengr Sj&#x1EB;fn í svefna   
   sauma), míner draumar;   
   (stendr) eige (þat þeyge)   
   þornreiþ, bragar greiþe   
   &#x1EB;l-Nanna selr annars   
   efne (mér fyr svefne).   

Ok nú segir Gísli, at konan sú en verri k&oslash;mr opt at hánum ok vill jafnan ríða hann blóði ok roðru ok þvá hánum í, ok lætur sér illiliga. 5. Þá kvað hann enn vísu:

   >20   
   >    
   Eige verþr enn (orþa   
   oss lér of þat) borþa   
   Gefn drepr fyr mér glaume,   
   gótt ór hverjom draume,   
   k&oslash;mr, þegars ek (vil) blunda,   
   kona viþ mik til funda,   
   oss þvær unda flóþe,   
   &#x1EB;ll í manna blóþe.   

6\. Ok enn kvað hann:

   >21   
   >    
   Sagt hefk enn frá órom   
   oddflaums viþom draume,   
   Eir (varþat mér) aura,   
   (orþfátt) es {ek} mon láta;   
   verr hafa vápna snerro   
   vekjendr, þeirs mik sekþo   
   brynjo hatrs ens bitra   
   beiþendr, ef {ek} nú reiþomk.   

7\. Ok eru nú kyrr tíðendi. Ferr Gísli nú til Þorgerðar ok er með henni annan vetr. En um sumarit eptir ferr hann í Geirþjófsfj&#x1EB;rð ok er þar unz haustar. 8. Þá ferr hann enn til Þorkels, bróður síns, ok drepr þar á dyrr; Þorkell vill ekki út ganga, ok tekr Gísli kefli ok ristr á rúnir ok kastar inn. Þat sér Þorkell ok tekr upp ok lítr á ok stendr upp síðan, gengr út ok heilsar Gísla ok spyrr tíðenda. 9. Hann kvez ekki kunna at segja -- "ok em ek nú kominn hið síðasta sinn á þinn fund, frændi!, ok lát nú verða at sk&#x1EB;rugligri liðveislu; en ek mun því launa, at ek mun aldri krefja þik optar."

10\. Þorkell svarar enn enu sama ok fyrr, býðr hánum hross eða skip, en skerz undan allri liðveizlu. Gísli þiggr skip ok biðr Þorkel setja fram með sér skipit; hann gerir svá, ok fær hánum sex vættir matar ok hundrað vaðmála. 11. Ok er Gísli er á skip kominn, stendr Þorkell á landi; þá mælti Gísli: "Nú þykkiz þú &#x1EB;llum fótum í etu standa ok vera vinr margra h&#x1EB;fðingja, ok uggir nú ekki at þér; en ek er sekr, ok hefi ek mikinn fjandskap margra manna, en þat kann ek þér at segja, at þú munt þó fyrr drepinn en ek. 12. Ok munum vit nú skilja, ok verr en vera skyldi, ok sjáz aldri síðan; en vita skaltu þat, at eigi munda ek svá við þik gera."

13\. "Ekki hirði ek um spár þínar," sagði Þorkell.

-- ok skilduz við svá búit. 14. Ferr Gísli inn til Hergilseyjar á Breiðafj&#x1EB;rð. Þá tekr hann úr skipinu þiljur ok þóptr, árar ok allt þat; sem laust var innbyrði,s ok hvelfir skipinu ok lætur reka inn at nesjum. 15. Ok nú geta menn þess til, er sjá skipit at Gísli myni drukknaðr vera, er skipit er brotit ok rekit á land, ok myni tekit hafa frá Þorkeli bróður sínum. 16. Nú gengr Gísli í Hergilsey til húss; þar býr sá maðr, er Ingjaldr hét; kona hans hét Þorgerðr; Ingjaldr var systrungr Gísla at frændsemi, ok hafði með hánum farit út hingat til Íslands. 17. Ok er þeir hittaz, býðr hann Gísla allan greiða ok alla bj&#x1EB;rg, þá er hann mátti hánum veita; ok þat þiggr Gísli, ok er þar síðan um kyrt n&#x1EB;kkura stund.

<div style="float: left"><a href="http://rcblack.net/Gisla_saga/Gisla_23">⇦</a></div>
<div style="float: right"><a href="http://rcblack.net/Gisla_saga/Gisla_25">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes

1 _k&oslash;mr nú á þref_, "etwas wird häufiger," _þref_ ist ntr.; im frgm. heisst es: _et sma þref_; _þref_ is twol dasselbe wie _þrefi_ masc., "häufige erwähnung," _raunlítit k&oslash;msk opt á þrefa_ Málsháttakvæði 4, 2.

2 _svefnfarar harðar_, "schwere träume." 
