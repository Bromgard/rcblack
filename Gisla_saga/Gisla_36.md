---
title: Gísla 36
layout: default
---

# Gísla saga Súrssonar 36

Maðr er nefndr Sveinn er fyrstr réz upp í hamarinn í móti Gísla; Gísli h&oslash;ggr til hans ok klýfr hann í herðar niðr,<sup id="a1">[1](#myfootnote1)</sup> ok fleygir hánum ofan fyrir hamarinn. 2. Nú þykkjaz þeir eigi vita, hvar staðar næmi<sup id="a2">[2](#myfootnote2)</sup> manndráp þessa manns.

3\. Gísli mælti þá til Eyjólfs: "Þat mynda ek vilja, at þau þrjú hundruð silfrs, er þú hefir tekit til h&#x1EB;fuðs mér, skaltu hafa dýrast keypt; ok þat mynda ek vilja at þú gæfir til þess &#x1EB;nnr þrjú hundruð silfrs, at vit hefðim aldri fundiz, ok muntu taka svívirðing fyrir mannskaða."<sup id="a3">[3](#myfootnote3)</sup>

4\. Nú leita þeir sér ráðs, ok vilja eigi fyrir líf sitt frá hverfa. S&oelig;kja þeir nú at hánum tvá vega ok fylgja þeir Eyjólfi fremstir, er annarr heitir Þórir, en annar Þórðr, frændr Eyjólfs; þeir váru enir mestu garpar. 5. Ok er atsóknin þá bæði h&#x1EB;rð ok ák&#x1EB;f, ok fá þeir nú komit á hann sárum n&#x1EB;kkrum með spjótal&#x1EB;gum; en hann verz með mikilli hreysti ok drengskap; ok fá þeir svá þungt af hánum af grjóti ok stórum h&#x1EB;ggum, svá at engi var ósárr, sá er at hánum sótti. 6. (Því at Gísli var eigi missfengr í h&#x1EB;ggum.) Nú s&oelig;kja þeir Eyjólfr at fast ok frændr hans; þeir sá, at þar lá við s&oelig;mð þeira ok virðing. 7. Leggja þeir þá til hans með spjótum, svá at út falla iðrin, en hann sveipar at sér iðrunum með skyrtunni ok bindr at fyrir neðan með reipinu. 8. Þá mælti Gísli, at þeir skyldu bíða líttat<sup id="a4">[4](#myfootnote4)</sup> -- "munu þér nú hafa þau málalok, sem þér vilduð." 9. Hann kvað þá vísu:

   >39   
   >    
   Fals hallar skal Fulla   
   fagrleit, sús mik teitir,   
   rekkil&#x1EB;t at r&#x1EB;kkum,   
   regns, sínom vin fregna;   
   vel hygg ek, þótt eggjar   
   ítrslegnar mik bíte;   
   þá gaf sínom sveine   
   sverþs, minn faþir herþe.<sup id="a5">[5](#myfootnote5)</sup>   

10\. Sjá er en síðasta vísa Gísla; ok þegar jafnskjótt, er hann hafði kveðit vísuna, hleypr hann ofan af hamrinum ok keyrir sverðit í h&#x1EB;fuð Þórði, frænda Eyjólfs, ok klýfr hann allt til beltisstaðar<sup id="a6">[6](#myfootnote6)</sup> enda fellr Gísli á hann ofan, ok er þegar &#x1EB;rendur. 11. En þeir váru allir mj&#x1EB;g sárir f&#x1EB;runautar Eyjólfs. Gísli lét líf sitt með svá m&#x1EB;rgum ok stórum sárum, at furða þótti í vera. 12. Svá hafa þeir sagt, at hann hopaði aldri ok eigi sá þeir, at h&#x1EB;gg hans væri minna hið síðasta en et fyrsta. 13. Lýkr þar nú æfi Gísla; ok er þat alsagt, at hann hefir hinn mesti hreystimaðr verit þó at hann væri eigi í &#x1EB;llum hlutum gæfumaður. 14. Nú draga þeir hann ofan ok taka af hánum sverðit; g&#x1EB;tva hann þar í grjótinu ok fara ofan til sjávar. Þá andaðiz enn sj&#x1EB;tti maðr við sjó niðri. Eyjólfr bauð Auði, at hón f&oelig;ri með hánum, en hón vildi eigi. 15. Eptir þetta fara þeir Eyjólfr heim í Otradal, ok andaðiz þegar ena s&#x1EB;mu nótt hinn sj&#x1EB;undi maðr, en enn átti liggr í sárum tólf mánuðr ok fær bana, en aðrir verða heilir, þeir sem sárir váru, ok fengu þó óvirðing. 16. Ok er þat alsagt, at engin hafi hér frægari v&#x1EB;rn veitt verit af einum manni, svá at menn viti með sannendum.<sup id="a7">[7](#myfootnote7)</sup>

<div style="float: left"><a href="http://rcblack.net/Gisla_saga/Gisla_35">⇦</a></div>
<div style="float: right"><a href="http://rcblack.net/Gisla_saga/Gisla_37">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes

<a name="myfootnote1" id="f1">1</a>:
 _klýfr hann í herðar niðr_, "cleaves his head down to the shoulders."
[↩](#a1)

<a name="myfootnote2" id="f2">2</a>:
 _staðar n&oelig;mi_, "reached their end."
[↩](#a2)

<a name="myfootnote3" id="f3">3</a>:
 _Gísli--mannskaða_, certainly a later addition, missing in S.
[↩](#a3)

<a name="myfootnote4" id="f4">4</a>:
 _líttat_, cf. c. 27, 14.
[↩](#a4)

<a name="myfootnote5" id="f5">5</a>:
 __Str. 39__. Prose word order: Fulla halla fagrleit, sús teiter (_also AM_) mik, skal fregna rekkel&#x1EB;t at sínom vin, fals regns r&#x1EB;kkom; ek hygg vel, þótt ítrslegnar sverþs eggjar bíte mik; þá herþe gaf minn faþer sínom sveine.

"The beautiful woman, who is my joy, will hear that her friend, bold in the fight, has shown bravery; I am well although the forged sword-saws bites into my flesh, my father gave to his son courage."
  * _Fulla halla_ (für _hallar_ in M, S), "the Fulla, goddess, the rock," Auðr; _hallar_ is like _steinar_ in the word _steinas&oslash;_, see str. 10.
	* _fahrleit_, "with a beautiful face."
	* _rekke_ (v. _rakkr_) = _hugrekke_, "courage," and _l&#x1EB;t_ = _l&oelig;ti_, "to behave" composed; "courages behavior, valor."
	* _fals regns_; _falr_, "the shaft of the speer," whose _regn_ is battle; _rakkr fals regns_, "courages in battle."
	* _herþe_ is a correction by  K. Gíslasons (in Udvalg) for _herþo_.

In this beautiful verse, the last two lines are distinguised by the striking emphsis on the words, _þá_, _sínom_, _minn_; the stanza demonstrates "the tremendous stength of the soul that the poet has preserved until the last moment" (Svb. Egilsson).  
[↩](#a5)

<a name="myfootnote6" id="f6">6</a>:
 _ok klýfr hann allt til beltisstaðar_, Jónsson: ok fær hann þegar bana.
[↩](#a6)

<a name="myfootnote7" id="f7">7</a>:
 _Ok--sannendum_, probably a later addition; missing in S.
[↩](#a7)
