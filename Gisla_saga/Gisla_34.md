---
title: Gísla 34
layout: default
---

# Gísla saga Súrssonar 34

1\. Nú er Gísli heima, þat sumar, ok er nú kyrt. Síðan k&oslash;mr sumarnátt &oslash;fsta. Þá er þess getit, at Gísli mátti ekki sofa, ok ekki þeira þriggja. 2. Veðri var þann veg farit, at á var logn mikit; hélufall var ok mikit. Þá kvez Gísli vilja fara frá húsum ok til fylgsnis síns suðr undir kleifarnar ok vita, ef hann mætti sofna. 3. Nú fara þau &#x1EB;ll, ok eru þær í kyrtlum, ok drepa kyrtlarnir d&#x1EB;ggslóðina. Gísli hafði kefli, ok reist á rúnar, ok falla niðr spænirnir.

![alt text](https://upload.wikimedia.org/wikipedia/commons/a/ad/Gisle_med_Aud_och_Gudrid.jpg "Gisli with Aud and Gudrid")

4\. Þau koma til fylgsnisins. Hann leggz niðr ok vill vita, ef hann gæti sofit; en þær vaka; rennr á hann svefnh&#x1EB;fgi ok dreymir hann, at fuglar k&oelig;mi í húsit (er læmingjar heita, þeir eru)<sup id="a1">[1](#myfootnote1)</sup> meiri en rjúpkerar ok létu illiliga ok h&#x1EB;fðu válkaz í roðru ok blóði. 5. Þá spurði Auðr, hvat hann hafði dreymt -- "Nú váru enn eigi svefnfarar góðar." 6. Gísli kvað vísu:

   >38   
   >    
   Mér bar hljóm í heime,   
   h&#x1EB;r-Bil!, þás vit skilþomk,   
   (skekkek dverga drykkjo,   
   dreyra sals fyr eyro;   
   ok hj&#x1EB;rraddar hlýdde   
   heggr rjúpkera tveggja,   
   (koma mon dals á drenge   
   d&#x1EB;gg) læmingja-h&#x1EB;ggve.   

7\. Ok er þetta er tíðenda, heyra þau mannamál, ok er Eyjólfr þar kominn með enn fimtánda mann, ok hafa áðr komit til húss, ok sjá d&#x1EB;ggslóðina, sem vísat væri til. 8. Ok er þau verða v&#x1EB;r við mennina, ganga þau upp á kleifarnar, þar sem vígi er bezt, ok hefir hvár þeira þusl í hendi mikla. 9. Þeir Eyjólfr ganga at neðan. Hann mælti þá við Gísla: "Hitt er nú ráð, at fara eigi undan lengra, ok láta þik eigi elta sem huglausa menn, því at þú ert kallaðr fullhugi mikill. Hefir nú orðit skamt funda á milli, ok þat mundu vér vilja, at sjá væri enn &oslash;fsti."

10\. Gísli svarar: "S&oelig;k þú at karlmannliga fyrir því at ek skal ekki lengra undan fara. Er þat ok þín skylda mest at s&oelig;kja fyrstr at mér, því at þú átt sakir við mik meiri en aðrir menn, þeir sem hér eru í f&#x1EB;r."

11\. "Ek mun þat ekki undir þér eiga," segir Eyjólfr, "at skipta liði mínu sem mér líkar."

"Þat var ok líkara," segir Gísli, "at grey þitt mundi eigi þora við mik vápnum at skipta."

12\. Eyjólfr mælti þá til Njósnar-Helga: "Þat væri nú frægð mikil, at þú réðir fyrstr upp á kleifarnar at Gísla, ok myndi þat ágæti lengi uppi vera.

13\. "Opt hefi ek þat reynt," segir Helgi, "at þú vilt aðra hafa fyrir þér optast, þar er n&#x1EB;kkur raun er at; en fyrir því, at þú eggjar svá ákafliga, þá skal ek til ráða, en þú fylg mér drengiliga ok gakk næst mér, ef þú ert eigi með &#x1EB;llu blauðr."

14\. Helgi ræðr nú til, þar sem hánum þykkir vænst, ok hefir í hendi &#x1EB;xi mikla. Gísli var svá búinn, at hann hafði í hendi &#x1EB;xi ok gyrðr sverði ok skj&#x1EB;ld á hlið; hann var í kufli grám ok hafði gyrt at sér með reipi. 15. Nú skopar Helgi skeið ok hleypr upp á kleifarnar at Gísla. Hann snarar í móti Helga ok reiðir upp sverðit ok rekr á lendarnar, svá at í sundr tók manninn í miðju, ok fellr sér hvárr hlutrinn ofan fyrir kleifarnar. 16. Eyjólfr komz upp annars staðar, ok kom þar Auðr í móti honum ok lýstr á h&#x1EB;nd honum með lurki, svá at ór dró allt aflit úr ok hratar hann ofan aptur.

17\. Þá mælti Gísli: "Þat vissa ek fyrir l&#x1EB;ngu at ek var vel kvæntr; en þó vissa ek eigi, at ek væri svá vel kvæntr, sem ek em. En minna lið veittir þú mér nú, en þú myndir vilja eða þú ætlaðir, þó at tilræðit væri gott, því at eina leið myndi þeir nú hafa farit báðir."

<div style="float: left"><a href="http://rcblack.net/Gisla_saga/Gisla_33">⇦</a></div>
<div style="float: right"><a href="http://rcblack.net/Gisla_saga/Gisla_35">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes

<a name="myfootnote1" id="f1">1</a>:
Jónnson: ok hjogguz at í læmingi, þeir váru...
[↩](#a1)

Under Construction
