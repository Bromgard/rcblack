---
title: Gísla 26
layout: default
---

# Gísla saga Súrssonar 26

### B&#x1EB;rkr resigns himself in Hergilsey. Gísli escapes him.

1\. Nú sér Ingjaldr, at skipit siglir sunnan ok mælti: "Skip siglir þarna, ok hygg ek, at þar myni vera B&#x1EB;rkur enn digri."

"Hvat er þá til ráðs takanda?" sagði Gísli; "ek vil vita, hvárt þú ert svá hygginn, sem þú ert drengrinn góðr."

2\. "Skjótt er til ráða at taka," sagði Ingjaldur, "þó at ek {sé} engi vitrleiksmaðr; róum sem ákafast at eynni, ok g&#x1EB;ngum síðan upp á Vaðsteinaberg ok verjumz meðan vér megum upp standa."

3\. "Nú fór sem mik varði," sagði Gísli, "at þú myndir hitta þat ráðit, at þú mættir drengrinn af verða sem beztr, en verri laun sel ek þér þá fyrir liðveizluna, en ek hafða ætlat, ef þú skalt fyrir mínar sakir lífit láta. 4. Nú skal þat vera aldri, ok skal annat ráð taka. Þú skalt róa at eyinni, ok þrællinn, ok ganga upp á bergit, ok búiz at verjaz, ok munu þeir ætla mik annan manninn, er sigla sunnan fyrir nesit. En ek mun skipta klæðum við þrælinn, sem eitt sinn fyrr, ok mun ek fara á bátinn með Bóthildi."

5\. Ingjaldr gerði sem Gísli ráðlagði; {fansk þat eitt á, at hann var hinn reiðasti.} Ok er þeir skilja, þá mælti Bóthildr: "Hvat er nú til ráðs?"

6\. Gísli kvað vísu:

   22
   Ráþs leitar nú rítar
   ruþr, (vekjom mj&#x1EB;þ Suþra)
   skorþ, þvít skiljask verþom,
   skjaldsteins, frá Ingjalde;
   þó monk, hyrs, at hvǫ́ru
   hafa, bláfoldar skafla
   snyrtegǫ́tt, né sýt{ik},
   snauþ, þats mér verþr auþet.

7\. Nú róa þau suðr í móti þeim Berki, ok láta sem ekki væri til vandræða. Þá segir Gísli fyrir, hversu hátta skal: "þú skalt segja," segir hann, "at hér sé fíflit innanborðs; 8. n ek mun sitja í stafni ok herma eptir því, ok vefja mik vaðnum, ok vera stundum útanborðs ok láta sem ek má &oelig;riligast; ok ef n&#x1EB;kkur berr þá um fram, mun ek róa sem ek má ok leita þess á, at sem skjótast skili með oss."

9\. Ok nú r&oelig;r hón í móti þeim, ok þó eigi allnærri þeim Berki, ok lætr sem hón bregði til miða. Nú kallar B&#x1EB;rkr á hana ok spyrr, ef Gísli væri í eynni.

10\. "Eigi veit ek þat," segir hón, "en hitt veit ek, at er þar sá maðr, er mj&#x1EB;k berr af &#x1EB;ðrum m&#x1EB;nnum, þeim sem í eynni eru, bæði at vexti ok hagleik."

"Já," segir B&#x1EB;rkr, "en hvárt er Ingjaldr bóndi heima?"

11\. "L&#x1EB;ngu áðan r&oslash;ri hann til eyjarinnar," sagði hón, "ok þræll hans með hánum, at því er ek hugða."

"Þat mun þó eigi verit hafa," sagði B&#x1EB;rkr, "ok mun Gísli þat verit hafa, ok róum eptir þeim sem ákafast <<ok bíta myndi nú beinfiskr, ef at borði mætti dragaz.>>"

12\. Þeir sv&#x1EB;ruðu: "Gaman þykkir oss at fíflinu," ok horfa á þat, "svá sem þat getr &oelig;rilega látit."

Þeir s&#x1EB;gðu, at hón var h&#x1EB;rmuliga st&#x1EB;dd, er hón skyldi fylgja fóla þessum.

13\. "Svá þykki mér ok," segir hón, "en hitt finn ek á, at yðr þykkir hl&oelig;gligt, ok harmið mik alllítt."

"F&#x1EB;rum ekki at heimsku þessi," sagði B&#x1EB;rkr, "ok víkjum áleiðis."

14\. Skiljaz þau nú, ok róa þeir til eyjarinnar ok ganga á land, ok sjá nú mennina á Vaðsteinabergi, ok snúa þangat ok hyggja allgott til sín; en þeir eru uppi á berginu, Ingjaldr ok þrællinn.

15\. B&#x1EB;rkr kennir brátt mennina ok mælti til Ingjalds: "Hitt er nú ráð, at selja fram Gísla eða segja til hans ella; ok ertu mannhundr mikill, er þú hefir leynt bróðurbana mínum, ok ert þó minn landseti, ok værir þú ills verðr frá mér, ok væri þat sannara, at þú værir drepinn."

16\. Ingjaldr svarar: "Ek hef vánd klæði, ok hryggir mik ekki, þó at ek slíta þeim eigi g&#x1EB;rr, ok fyrr mun ek láta lífit, en ek gera eigi Gísla þat gott, sem ek má, ok firra hann vandræðum."

17\. Ok þat hafa menn mælt, at Ingjaldr hafi Gísla mest veitt, ok þat at mestu gagni orðit; ok þat er sagt, at þá er Þorgrímr nef gerði seiðinn, at hann mælti svá fyrir, at Gísla skyldi ekki at gagni verða, þó at menn byrgi hánum hér á landi. 18\. En þat kom hánum eigi í hug, at skilja til um úteyjar, ok entiz því þetta hóti lengst, þótt eigi yrði þess álengðar auðit.

<div style="float: left"><a href="http://rcblack.net/Gisla_saga/Gisla_25">⇦</a></div>
<div style="float: right"><a href="http://rcblack.net/Gisla_saga/Gisla_27">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes
