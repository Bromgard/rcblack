---
title: Gísla 12
layout: default
---

# Gísla saga Súrssonar 12


### Vésteinn rides to Hóll to Gísli. Þorgrimr sends a spy to Hóll. Vésteinn distributes gifts.

1\. Þorvarðr hét maðr, er bjó í Holti;<sup id="a1">[1](#myfootnote1)</sup> húskarlar hans deildu um verk, ok hjugguz með ljám, ok varð hvártveggi sárr; k&oslash;mr Vésteinn til ok sættir þá og gerir svá, at hvárumtveggjum hugnar vel; ríðr nú út til Dýrafjarðar, ok austmenn, þrír samt.<sup id="a2">[2](#myfootnote2)</sup> 2. En þeir koma undir Hest, Hallvarðr ok Hallvarðr, ok fregna nú et sanna um ferð Vésteins, ríða nú aptur sem þeir mega. 3. Ok er þeir koma til Mosvalla, þá sá þeir manna reið í miðjum dal,<sup id="a3">[3](#myfootnote3)</sup> ok var þá leiti<sup id="a4">[4](#myfootnote4)</sup> í millum þeira; ríða nú í Bjarnardal ok koma til Arnkelsbrekku;<sup id="a5">[5](#myfootnote5)</sup> þar springa báðir hestarnir; þeir<sup id="a6">[6](#myfootnote6)</sup> renna þá af hestunum ok kalla. 4. Heyra þeir Vésteinn nú, ok váru þá komnir á Gemlufallsheiði, ok bíða nú, ok hittaz þeir, ok bera upp &oslash;rindi sín, bera nú fram peninginn, þann er Gísli sendi hánum. 5. Hann tekr nú annan penning ór fégyrðli<sup id="a7">[7](#myfootnote7)</sup> sínum, ok roðnar mj&#x1EB;k á at sjá: "Satt eitt segi þit," segir hann, "ok munda ek aptr hafa horfit, ef þit hefðuð hitt mik fyrr; en nú falla v&#x1EB;tn &#x1EB;ll til Dýrafjarðar,<sup id="a8">[8](#myfootnote8)</sup> ok mun ek þangat ríða, enda em ek þess fúss. 6. Austmenn skulu hverfa aptr, en þit stígið á skip," segir Vésteinn, "ok segið Gísla ok systur minni þangaðkvámu mína."

Þeir fara heim ok segja Gísla.

Hann svarar: "Svá verðr nú at vera."

7\. Vésteinn ferr til Lambadals<sup id="a9">[9](#myfootnote9)</sup> til Lútu<sup id="a10">[10](#myfootnote10)</sup> frændkonu sinnar, ok lætr hón flytja hann yfir fj&#x1EB;rðinn, ok mælti við hann. "Vésteinn!" sagði hón, "vertu varr um þik; þurfa muntu þess."

8\. Hann er fluttr til Þingeyrar;<sup id="a11">[11](#myfootnote11)</sup> þar bjó þá maðr, er Þorvaldr gneisti hét. Vésteinn gengr þar til húsa, ok lét Þorvaldr hánum heimilan hest sinn; ríðr hann nú við hrynjandi<sup id="a12">[12](#myfootnote12)</sup> ok hefir sitt s&#x1EB;ðulreiði; hann fylgir hánum til Sandaóss ok bauð at fylgja hánum allt til Gísla. 9. Hann kvað eigi þess þurfa.

"Mart hefr skipaz í Haukadal," sagði hann, "ok vertu varr um þik."

Þeir skiljaz nú. Ríður Vésteinn nú til þess er hann k&oslash;mr í Haukadal, ok var á heiðviðri<sup id="a13">[13](#myfootnote13)</sup> ok tunglskin.<sup id="a14">[14](#myfootnote14)</sup> 10. En at þeira Þorgríms, þá láta þau inn<sup id="a15">[15](#myfootnote15)</sup> naut, Geirmundr ok kona sú, er Rannveig hét; bæsir hón nautin<sup id="a16">[16](#myfootnote16)</sup> en hann rekr inn at henni. 11. Þá ríðr Vésteinn þar um v&#x1EB;ll,<sup id="a17">[17](#myfootnote17)</sup> ok hittir Geirmundr hann. Geirmundur mælti:

"Kom þú ekki hér á Sæból ok far til Gísla, ok ver varr um þik."

12\. Rannveig hafði gengit út ór fjósinu, hyggur at manninum ok þykkiz kenna, ok er nautin váru inn látin, þræta þau um manninn, hverr verit hafði, ok ganga við þat heim. 13. Þeir Þorgrímr<sup id="a18">[18](#myfootnote18)</sup> sitja við eld, ok spyrr Þorgrímr, ef þau hefði n&#x1EB;kkut manna sét eða hitt, eða um hvat þau þrættiz.

14\. "Ek þóttumz kenna, at Vésteinn var hér kominn," sagði Rannveig, "ok var í blári<sup id="a19">[19](#myfootnote19)</sup> kápu ok spjót í hendi og reið við hrynjandi."

"En hvat segir þú, Geirmundr?"<sup id="a20">[20](#myfootnote20)</sup>

"Óg&#x1EB;rla sá ek til; en húskarl ætla ek Ǫnundar ór Meðaldal, ok var í kápu Gísla, en s&#x1EB;ðulreiði Ǫnundar, ok í hendi fiskist&#x1EB;ng<sup id="a21">[21](#myfootnote21)</sup> ok veðrar<sup id="a22">[22](#myfootnote22)</sup> af upp.

15 \. "Nú mun ljúga annathvárt ykkat," sagði Þorgrímr, "ok far þú, Rannveig! á Hól ok vit, hvat þar er títt."

16\. Nú fór hón ok kom til dura, er menn váru komnir til drykkju. Gísli var í durum úti ok heilsaði henni ok bauð henni þar at vera. Hón kvez heim skyldu -- "ok vilda ek hitta Guðríði mey."

17\. Gísli kallar á hana, ok varð ekki at &oslash;rendum.

"Hvar er Auðr, kona þín?" segir hón.

"Hér er hón," segir Gísli.

Hón gengr út, ok spurði, hvat hón vildi. Hón kvað smá &oslash;rindi ein vera, ok kómuz engi upp. 18. Gísli bað hana gera annathvárt, vera þar eða fara heim. Hón fór heim, ok var þá n&#x1EB;kkuru heimskari en áðr, ef á mátti g&oelig;ða,<sup id="a23">[23](#myfootnote23)</sup> en kunni engi tíðindi at segja. 19. En eptir um morgininn lét Vésteinn bera at sér t&#x1EB;skur tvær, er varningr var í, ok þeir br&oelig;ðr h&#x1EB;fðu með farit, Hallvarðr ok Hávarðr. 20. Hann tók þar ór refil sext&oslash;gan at lengð<sup id="a24">[24](#myfootnote24)</sup> ok h&#x1EB;fuðdúk, tuttugu álna langan ok ofit í<sup id="a25">[25](#myfootnote25)</sup> glit<sup id="a26">[26](#myfootnote26)</sup> af gulli í þrim st&#x1EB;ðum<sup id="a27">[27](#myfootnote27)</sup> ok mundlaugar þrjár, fáðar með gulli. Þetta bar hann fram ok gaf systur sinni, Gísla ok Þokeli svarabróður sínum, ef hann vildi þiggja. 21. Gísli gengr ok Þorkatlar tveir á Sæból til Þorkels, bróður síns. Segir Gísli, at Vésteinn var þar kominn, ok hann hefir gefit þeim báðum saman gripina, ok sýnir hánum ok biðr hann af hafa slíkt, er hann vill.

22\. Þorkell svarar: "Þó værir þú maklegr, þó at þú eignaðiz alla, ok vil ek eigi þiggja gripina; eigi eru launin sýnni en svá."

Ok vill hann víst eigi þiggja. Nú ferr Gísli heim ok þykkir hánum um allt einn veg á horfaz.<sup id="a28">[28](#myfootnote28)</sup>


<div style="float: left"><a href="http://rcblack.net/Gisla_saga/Gisla_11">⇦</a></div>
<div style="float: right"><a href="http://rcblack.net/Gisla_saga/Gisla_13">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes

<a name="myfootnote1" id="f1">1</a>:
1 _Holt_ now a parsonage, is also located on Ǫnundarfjord, north-by-northwest of Mosvellir.
[↩](#a1)

<a name="myfootnote2" id="f2">2</a>:
 _þrír samt_, "all three" (Vésteinn and the two Norwegians).
[↩](#a2)

<a name="myfootnote3" id="f3">3</a>:
 _dal_, namely the subsequently named Bjanardalr, through which the road leads to Dýrafj&#x1EB;ðr, and over the Gemlufallsheiðr mountain.
[↩](#a3)

<a name="myfootnote4" id="f4">4</a>:
 _leiti_, "a hill," near the settlement of Kirkjuból (Árbók 1883, s. 8).
[↩](#a4)

<a name="myfootnote5" id="f5">5</a>:
 _Arnkelsbrekka_, is the name of one of the other side of the mountain over which the road to Gemlufallsheiðr goes (Árbók a.a.o.).
[↩](#a5)

<a name="myfootnote6" id="f6">6</a>:
 _þeir_, Vésteinn und the slaves. _bera_, subj. is the slaves.
[↩](#a6)

<a name="myfootnote7" id="f7">7</a>:
 _fégyrðill_, m. "money bag."
[↩](#a7)

<a name="myfootnote8" id="f8">8</a>:
 _falla--Dýrafjarðar_, Vesteinn had come so far; the Gemlufallsheiðr is narrow at the top, so that the trail leads downward very soon (Árbók 1883, s. 8-9). The words also have a symbolic meaning, as the streams all flow to Dýrafj&#x1EB;rðr, so does Vésteinn go there.
[↩](#a8)

<a name="myfootnote9" id="f9">9</a>:
 _Lambadals_; this small valley, which opens toward Dýrafj&#x1EB;rðr, lies between Gemlufall and Valseyrr (s. zu V, 6).
[↩](#a9)

<a name="myfootnote10" id="f10">10</a>:
 _Lútu_, (S has _Luku_) is a very unusual name; perhaps fem. form of adj. _lútr_, "bent forward;" so _Lúta_ would originally have been a nickname. _Lúka_ (or _Luka_) is even less Nordic.
[↩](#a10)

<a name="myfootnote11" id="f11">11</a>:
 _Þingeyrr_, approximately farther east of the fjord than Haukadalr and Meðaldalr, now known as a market place; in an unspecified period, the Dýrfirðingar thing -- instead of Valseyrr -- was held here, one can still see the remains, see Árbók 1883, ff.
[↩](#a11)

<a name="myfootnote12" id="f12">12</a>:
 _við hrynjandi_ (fem. _īn-_ st.), "with a ringing bridle;" small rings, or something similar, were fastened to the bridle of the horse; this is apparently referenced in a Norwegian folk song, "ringland-begsli" (s. Landstad: Norske Folkeviser s. 417).
[↩](#a12)

<a name="myfootnote13" id="f13">13</a>:
 _heiðviðri_, n. "clear weather."
[↩](#a13)

<a name="myfootnote14" id="f14">14</a>:
_tunglskin_, n. "moonshine."
[↩](#a14)

<a name="myfootnote15" id="f15">15</a>:
 _láta--inn_, "drifting in" (into the stall).
[↩](#a15)

<a name="myfootnote16" id="f16">16</a>:
 _b&oelig;sir hón nautin_, "she binds the cows" (each one in their place); _báss_ is the stall assigned for each animal.
[↩](#a16)

<a name="myfootnote17" id="f17">17</a>:
 _um v&#x1EB;ll_, "by the tún;" see the illustration in Árbók 1883; Sæból was closer to the fjord, Hóll was a bit higher.
[↩](#a17)

<a name="myfootnote18" id="f18">18</a>:
 _Þeir Þorgrímr_, "Þ. and the rest of them."
[↩](#a18)

<a name="myfootnote19" id="f19">19</a>:
 _blári_, "black."
[↩](#a19)

<a name="myfootnote20" id="f20">20</a>:
 _En--Geirmundr_ are the words of Þorgrím.
[↩](#a20)

<a name="myfootnote21" id="f21">21</a>:
 _fiskist&#x1EB;ng_, f. "fishing rod."
[↩](#a21)

<a name="myfootnote22" id="f22">22</a>:
 _verðrar_, m. pl. (?), a word of unknown meaning; it has to designate a device at the end of the pole that is similar to a spear point. Or is _verðrar_ simply an error for _fjaðrar_ (_fj&#x1EB;ðr_ = spear blade); so, a pole to fish with?
[↩](#a22)

<a name="myfootnote23" id="f23">23</a>:
 _ef--g&oelig;ða_, "if that (their stupidity) could ever have been greater;" the sentence is probably a later addition; it is missing in S.
[↩](#a23)

<a name="myfootnote24" id="f24">24</a>:
 _sex&oslash;gan at lengð_, "60 leagues long."
[↩](#a24)

<a name="myfootnote25" id="f25">25</a>:
 _í_. adv.
[↩](#a25)

<a name="myfootnote26" id="f26">26</a>:
 _glit_, n. "brocade."
[↩](#a26)

<a name="myfootnote27" id="f27">27</a>:
 _í þrim st&#x1EB;ðum_, as three strips of even length.
[↩](#a27)

<a name="myfootnote28" id="f28">28</a>:
 _þykkir--horfaz_, "it seemed to him that everything was going the same direction" (as if everything would lead to the same result).
[↩](#a28)
