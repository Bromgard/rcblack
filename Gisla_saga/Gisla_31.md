---
title: Gísla 31
layout: default
---

# Gísla saga Súrssonar 31

### Helgi und Hávaðr are sent out on an errand. Eyólf's trip to Geirþjófsfj&#x1EB;rðr.

1\. Frá því er sagt, einhverju sinni at Helgi {var} enn sendr á njósn í Geirþjófsfj&#x1EB;rð; ok þykkir m&#x1EB;nnum áræðiligt,<sup id="a1">[1](#myfootnote1)</sup> at Gísli myni þar. 2. Sá maðr ferr með hánum, er Hávarðr hét; hann hafði komit út um sumarit áðr, <sup id="a2">[2](#myfootnote2)</sup>ok var frændi Gests Oddleifssonar. 3. Þeir váru sendir í skóga, at h&#x1EB;ggva efnitré;<sup id="a3">[3](#myfootnote3)</sup> en þó at þetta væri yfirbragð<sup id="a4">[4](#myfootnote4)</sup> á þeira ferð, þá bjó þó hitt undir,<sup id="a5">[5](#myfootnote5)</sup> at þeir skyldi leita at Gísla ok vita, ef þeir fyndi fylgsni<sup id="a6">[6](#myfootnote6)</sup> Gísla. 4. Ok einn dag at kveldi sjá þeir eld í kleifunum fyrir sunnan ána; þat var um dagsetrsskeið ok niðmyrkr<sup id="a7">[7](#myfootnote7)</sup> sem mest. Þá spyrr Hávarðr Helga, hvat þá sé til ráðs -- "ok muntu," segir hann, "vera þessu vanari en ek."

5\. "Einn<sup id="a8">[8](#myfootnote8)</sup> mun á g&#x1EB;r," segir Helgi, "at hlaða<sup id="a9">[9](#myfootnote9)</sup> hér v&#x1EB;rðu á holi þessum, er nú st&#x1EB;ndum vit á, ok mun þá finnaz<sup id="a10">[10](#myfootnote10)</sup> er ljóss dagr er; ok sér héðan frá v&#x1EB;rðunni til kleifanna, er skammt er at sjá."

6\. Þetta taka þeir ráðs. Ok er þeir hafa hlaðið v&#x1EB;rðuna, sagði Hávarðr sik syfja, svá at hann kvez ekki mega annat en sofa. Hann gerir svá. 7. En Helgi vakir ok hleðr þat sem óg&#x1EB;rt var at v&#x1EB;rðunni; ok er hann hafði því lokit, þá vaknar Hávarðr ok biðr Helga þá sofa, en hann kvez vaka mundu. Ok Helgi s&oslash;fr um hríð. 8. Ok á meðan hann s&oslash;fr, tekr Hávarðr til verks ok berr á brott v&#x1EB;rðuna alla ok sér hvern<sup id="a11">[11](#myfootnote11)</sup> steininn í náttmyrkrinu. 9. Ok er hann hefir þat g&#x1EB;rt, þá tekr hann stein einn mikinn ok keyrir niðr á bergit<sup id="a12">[12](#myfootnote12)</sup> nær h&#x1EB;fði Helga, svá at j&#x1EB;rðin bifaðiz við; ok þá sprettr Helgi upp, ok verðr {lafhræddr ok felmsfullr} ok spurði hverju gegndi.

10\. Hávarðr sagði: "Maðr er í skóginum, ok hafa margir slíkir komit í nótt."

"Þat mun Gísli verit hafa," segir Helgi, "ok mun hann hafa orðit var við okkur; ok máttu þat skilja, félagi góðr!" segir hann, "at vit munum allir lemjaz ef á okkr k&oslash;mr slíkt grjót; ok er engi annar á g&#x1EB;r,<sup id="a13">[13](#myfootnote13)</sup> en verða á brottu sem skjótaz."

11\. Nú rennr Helgi sem fljótast hann má hann; en Hávarðr gengr á eptir ok biðr Helga eigi hlaupa undan sér; en Helgi gaf at því engan gaum, ok fór sem f&oelig;tr toguðu.<sup id="a14">[14](#myfootnote14)</sup> 12. Ok at lykðum koma þeir báðir til skips ok stíga þar á ok ljósta síðan árum í sjó ok róa sem ákafast, ok létta eigi fyrr sinni ferð, en þeir koma heim í Otradal, ok segir Helgi, at hann er víss orðinn, hvar Gísli er niðr kominn. 13. Eyjólfr víkz við skjótt<sup id="a15">[15](#myfootnote15)</sup> ok ferr þegar við tólfta mann, ok er þat í f&#x1EB;r Helgi ok Hávarðr; þeir fara til þess er þeir koma í Geirþjófsfj&#x1EB;rð, ok ganga um alla skóga at leita v&#x1EB;rðunnar ok fylgsnis Gísla, ok fundu hvártki. 14. Nú spyrr Eyjólfr Hávarð, hvar þeir settu v&#x1EB;rðuna.

Hann svarar: "Eigi má ek þat vita, því at bæði var, at ek var svá syfjaðr, at ek vissa fátt frá mér,<sup id="a16">[16](#myfootnote16)</sup> enda hlóð Helgi þá v&#x1EB;rðuna, er ek svaf. Eigi þykkir mér &oslash;rvænt, at Gísli hafi orðit varr við okkr ok hafi borit brott v&#x1EB;rðuna, þá er lýsti ok vit várum í brott farnir."

15\. Þá mælti Eyjólfu: "Afauðit verðr oss mj&#x1EB;k um þetta mál,<sup id="a17">[17](#myfootnote17)</sup> ok munu vér aftr snúa,"

ok svá gera þeir ok kvez Eyjólfr áðr vilja hitta Auði. 16. Þeir koma nú á b&oelig;inn ok ganga inn, ok settiz Eyjólfr enn<sup id="a18">[18](#myfootnote18)</sup> á tal við Auði.

17\. Hann tekr svá til orðs: "Ek vil eiga kaup við þik,<sup id="a19">[19](#myfootnote19)</sup> Auður," segir hann, "at þú seg mér<sup id="a20">[20](#myfootnote20)</sup> til Gísla, en ek mun gefa þér þrjú hundruð silfrs, þau sem ek hefi tekit til h&#x1EB;fuðs honum; þú skalt ok eigi við vera, er vér t&#x1EB;kum hann af lífi. 18. Þat skal ok fylgja, at ek mun fá þér ráðahag þann, at &#x1EB;llu sé betri, en sjá hefir verit. Máttu ok á þat líta," segir hann, "hversu óhallkvæmt þér verðr at liggja í eyðifirði þessum, ok hljóta þat af óh&#x1EB;ppum Gísla, ok sjá aldri frændr ok nauðleytamenn."

19\. Hón svarar: "Þar þykkir mér óvænst um," segir hón, "at vér verðum um þat sátt, at þú fáir mér þat gjaforð, at mér þykki jafnt við þetta. En þó er þat satt, sem mælt er, at fé er bezt eptir feigan;<sup id="a21">[21](#myfootnote21)</sup> ok lát mik sjá, hvárt fé þetta er svá mikit ok frítt, sem þú segir."

20\. Hann steypir nú fénu í kné henni, ok hefir hón h&#x1EB;nd í, en hann telr ok tjár<sup id="a22">[22](#myfootnote22)</sup> fyrir henni. Guðríður, fóstra hennar, tekr at gráta.


<div style="float: left"><a href="http://rcblack.net/Gisla_saga/Gisla_30">⇦</a></div>
<div style="float: right"><a href="http://rcblack.net/Gisla_saga/Gisla_32">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes

<a name="myfootnote1" id="f1">1</a>:
 [_ár&oelig;þiligt_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0045:26), "probably."
[↩](#a1)

<a name="myfootnote2" id="f2">2</a>:
 _sumarit áðr_, "last summer."
[↩](#a2)

<a name="myfootnote3" id="f3">3</a>:
 [_efnitré_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0116:12), "lumber."
[↩](#a3)

<a name="myfootnote4" id="f4">4</a>:
 [_yfirbragð_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0724:13), n. "pretense."
[↩](#a4)

<a name="myfootnote5" id="f5">5</a>:
 _bjó--undir_, "stuck behind it" (was the real purpose).
[↩](#a5)

<a name="myfootnote6" id="f6">6</a>:
 [_fylgsni_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0179:13), n. "hiding."
[↩](#a6)

<a name="myfootnote7" id="f7">7</a>:
 [_niðmyrkr_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0454:32), n. "hiding."
[↩](#a7)

<a name="myfootnote8" id="f8">8</a>:
 _Einn_ (namely _kostr_) _mun á g&#x1EB;rr_, "only one thing to do."
[↩](#a8)

<a name="myfootnote9" id="f9">9</a>:
 [_hlaða_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0268:18), "layering."
[↩](#a9)

<a name="myfootnote10" id="f10">10</a>:
 _finnaz_, _fylgsnit_ in S; in either case the meaning is the same.
[↩](#a10)

<a name="myfootnote11" id="f11">11</a>:
 _sér hvern_, "each one for himself," meaning, he throws stones away and scatters them as much as he can.
[↩](#a11)

<a name="myfootnote12" id="f12">12</a>:
 _keyrir--bergit_, "throw him down to the rocky ground" (just where he stood).
[↩](#a12)

<a name="myfootnote13" id="f13">13</a>:
 _er engi annarr á g&#x1EB;rr_, "there is no other way out for us" (see above &sect; 5).
[↩](#a13)

<a name="myfootnote14" id="f14">14</a>:
 _sem f&oelig;tr toguðu_, "as much as his legs could."
[↩](#a14)

<a name="myfootnote15" id="f15">15</a>:
 _víkz við skjótt_, "then quickly sets in motion." See Hrafnkels saga (1847) s. 18, 13: _hann_ (_Hrafnkell_) _veikz við skjótt ok kvaddi upp menn sína_.
[↩](#a15)

<a name="myfootnote16" id="f16">16</a>:
 _frá mér_, "away from me," "around me."
[↩](#a16)

<a name="myfootnote17" id="f17">17</a>:
 _Afauðit verðr oss mj&#x1EB;k um þetta mál_, "little luck will come to us in this matter."
[↩](#a17)

<a name="myfootnote18" id="f18">18</a>:
 _enn_, as above, c. 22, 5.
[↩](#a18)

<a name="myfootnote19" id="f19">19</a>:
 _eiga kaup við þik_, "conclude a trade with you."
[↩](#a19)

<a name="myfootnote20" id="f20">20</a>:
 _at þú seg mér_, see Eyrb. c. 19, 18. About _segja til ehs_, see above c. 22, 4.
[↩](#a20)

<a name="myfootnote21" id="f21">21</a>:
 _fé--feigan_, an old alliterative proverb; here _feigr_ seems to mean, "tot," not as usual, "fallen in death."
[↩](#a21)

<a name="myfootnote22" id="f22">22</a>:
 _telr ok tjár_, an alliterative expression: "he needs a lot of words" (to persuade her).
[↩](#a22)
