---
title: Gísla 29
layout: default
---

# Gísla saga Súrssonar 29

### Gestr interrupts the case against Bergr. Þorkell is buried. The sons of Vésteins come to Gísli at Geirþjófsfj&#x1EB;rðr.

1\. Menn hlaupa nú til búðar Hallbjarnar ok spyrja, hví gegndi, en þeir g&#x1EB;ngumenninir segja, at sveinar tveir ungir h&#x1EB;fðu komit í flokk þeira, ok segja at þeim kom þetta mj&#x1EB;k at óv&#x1EB;rum, ok kváðuz engi deili á þeim vita; Þeir segja þó frá yfirlitum þeira ok viðurtal þeira, hvílíkt verit hafði. 2. B&#x1EB;rkr þykkiz nú vita af orðum þeim, er Helgi hafði mælt, at synir Vésteins myni verit hafa; ok eptir þetta gengr hann til fundar við Gest ok ræz um við hann, hversu með skal fara.

3\. B&#x1EB;rkr mælti: "Mér er þat skyldast allra manna, at mæla eptir Þorkel, mág minn. Þykkir oss eigi því ólíkt hafa til borit, sem synir Vésteins myni unnit hafa verkit, því at eigi vitum vér annarra manna ván, þeira er sakir hafi átt við Þorkel, en þeir. Nú kann vera, at þeir hafi komiz brott at sinni. Gef þú til ráð, hversu málit skal upp taka."

4\. Gestur svarar: "Kunna mynda ek mér ráð, ef ek hefða vígit vegit, at hafa þat undanbragð, at málið mætti ónýtt verða, ef á mér yrði haft, at nefnaz annan veg en ek héti" ok letr Gestr mj&#x1EB;k at s&#x1EB;kin sé fram h&#x1EB;fð. 5. Þat hafa menn fyrir satt, at Gestur hafi verit í ráðum með sveinunum, því at hann var skyldr þeim at frændsemi. 6. Nú hætta þeir, ok falla niður málin; en Þorkell er heygðr at fornum sið, ok fara menn heim af þinginu; ok geriz ekki fleira til tíðinda á því þingi. 7. B&#x1EB;rkr unir nú illa við sína ferð, sem þó átti hann stundum vanða til, ok hefir þó svá búit mikla sneypu ok svívirðing af þessu máli. 8. Sveinarnir fara nú, unz þeir koma í Geirþjófsfj&#x1EB;rð, ok liggja úti tíu d&oelig;gr; koma þeir til Auðar, ok er Gísli þar fyrir; þeir koma þar um nótt ok drepa á dyrr. 9. Auðr gengr til hurðar ok heilsar þeim ok spyrr tíðinda, en Gísli lá í rekkju sinni ok var þar jarðhús undir niðri, ok beindi hón raust þegar, ef hann þurfti at varaz. 10. Þeir segja henni nú víg Þorkels, ok um hvat véla var; segja henni ok, hversu lengi matlausir þeir hafa verit.

11\. "Ek mun senda ykkr," sagði Auðr, "yfir hálsinn í Mosdal til sona Bjartmars; skal ek fá ykkr vistir ok jartegnir, at þeir skjóti yfir ykkr n&#x1EB;kkuru skjóli; ok geri ek því þetta, at ek nenni eigi at kveðja Gísla bjargar við ykkur."

12\. Nú fara sveinarnir í skóga þá, er þeir mega eigi finnaz, ok neyta matar, því at þeir h&#x1EB;fðu lengi matar mist, ok leggjaz síðan niðr ok sofa, er þeir váru mettir, því at þeir váru mj&#x1EB;k syfjaðir.

<div style="float: left"><a href="http://rcblack.net/Gisla_saga/Gisla_28">⇦</a></div>
<div style="float: right"><a href="http://rcblack.net/Gisla_saga/Gisla_30">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes

1 _viðrtal_, acc., obj. zu _segja_, "berichten."

2 _þeir_, logischer würde _þá_ sein; hier liegt also eine kleine anomalie vor, wenn der text urprünglich ist.

3 _undanbragð_, "ausweg" (um etwas zu verheimlichen und dgl.).

4 _at_, "um...zu" (so dass).

5 _yrði haft_, subj. ist _málit_: "wenn der prozess gegen mich angestrengt würde."

6 _at nefaz_, erklärung des _undanbragð_. Gestr äussert, dass er vor verübung der tat einen falschen namen sich würde beigelegt haben, und deutet damit, wie es scheint, an, dass die söhne Vésteins (wovon nichts berichtet ist) sich bei Hallbj&#x1EB;rn unter angenommenen namen eingeführt hatten.

7 _hafi--ráðum_, dies war bereits x. 27, 3 klar angedeutet.

8 _skyldr þeim_, in welchem verwandtschaftverhältnisse Gestr zu Vésteinn stand, weiss man nicht.

9 _falla niðr_, "werden aufgegeben."

10 _sem--vanða til_, "woran er doch eigentlich hätte gewöhnt sein müssen," Es ist ein seltener fall, dass das subjektive empfinden des verfassers in solcher wiese zum ausdruck kommt.

11 _þó_, "ausserdem."

12 _sneypu ok svívirðing_, dieselbe allit. formel auch Bandam. saga (1850) s. 20, 2; vgl. _sneypa ok svívirða_, Fóstbr. saga (1852) s. 17, 13.

13 _jarðhús_, über dieses, von s. Vigfússon vermeintlich ausgegrabene "erdhaus," s. Árbók fornleifafjelags 1888--92, s. 138--40.

14 _beindi hón raust_, "liess ihre stimme hören" (sprach lauter als gewöhnlich).

15 _matlausir_, "ohne nahrung."

16 _Mosdalr_, ein hof auf der nördlichen seite der halbinsel zwischen dem Geirþjófsfj&#x1EB;rðr und dem eigentlich --- innersten -- teile des Arnarfj&#x1EB;rðr; der _háls_ ist der bergrücken auf dieser halbinsel. 
