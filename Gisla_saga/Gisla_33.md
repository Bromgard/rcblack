---
title: Gísla 33
layout: default
---

# Gísla saga Súrssonar 33

### Gisli's dreams and his verses

1\. Líðr svá nú sumarit, at Gísli er í jarðhúsum sínum, ok er varr um sik ok ætlar hann nú ekki í brott; þykkir hánum nú fokit vera í &#x1EB;ll skjól, nú eru ok liðnir draumavetr hans g&#x1EB;rvallir. 2. Þat berr enn til einhverja nótt um sumarit, at Gísli lætr illa í svefni; en er hann vaknar, spyrr Auðr, hvat hann hefði dreymt. 3. Hann segir, at nú kom at hánum draumkonan sú en verri ok mælti svá: "Nú skal ek því &#x1EB;llu bregða, er hin betri draumkonan mælti við þik; ok skal ek þess ráðandi, at þér skal þess ekki at gagni verða, er hón hefr mælt."

4\. Þá kvað Gísli vísu:

   >28   
   >    
   Skoloþa it, kvaþ skorþa   
   skapkers, saman verþa,   
   svá hefr ykr til ekka   
   eitr goþ munar leitat;   
   allvaldr hefr aldar   
   erlendis þik sendan   
   einn ór yþro ranne   
   annan heim at kanna.   

5\. "Þat dreymði mik enn," sagði Gísli, "at sjá kona kom til mín ok batt á h&#x1EB;fuð mér dreyruga húfu, ok þó áðr h&#x1EB;fuð mitt í blóði ok jós á mik allan, svá at ek varð alblóðugr."

6\. Gísli kvað vísu:

   >29   
   >    
   Þvá hugðak mér Þrúþe   
   þremja hlunns ór brunne   
   Óþens elda lauþre   
   auþs mína sk&#x1EB;r rauþa   
   ok (hraun kveifar) hreife   
   h&#x1EB;nd være því bande   
   báls í benja éle   
   (blóþ rauþ) vala slóþar.   

7\. Ok enn kvað hann:

   >30   
   >    
   Hugþak geyme-G&#x1EB;ndol   
   gunn&#x1EB;lda mér falda   
   of rakskorenn reikar   
   rúf dreyrugre húfo,   
   være hendr á henne   
   í hj&#x1EB;rregne þvegnar;   
   svá vakþe mik Sága   
   saums ór mínom draume.   

8\. Nú gerðiz svá mikit um drauma Gísla, at hann gerir svá myrkhræddan, at hann þorir hvergi einn saman at vera; ok þegar er hann leggr sín augu saman, þá sýniz hánum en sama kona. 9. Þat var enn eina nótt, at Gísli lét raunlítt í svefni. Auður spurði, hvat fyrir hann bæri.

10\. "Þat dreymði mik," segir Gísli, "at menn k&oelig;mi at oss, ok væri Eyjólfr í f&#x1EB;r ok mart annarra manna, ok hittumz vér, ok vissi ek, at áburðir urðu með oss. 11. Einn þeirra fór fyrstr, grenjandi mj&#x1EB;k, ok þóttumz ek h&#x1EB;ggva hann sundr í miðju, ok þótti mér vera á hánum vargs h&#x1EB;fuð. Þá sóttu margir at mér; ek þóttumz hafa skj&#x1EB;ldinn í hendi mér ok verjaz lengi." 12. Gísli kvað þá vísu:

   >31   
   >    
   Vissak fjandr at funde,   
   (fekk ek inne liþ minna)   
   ár, þótt eige værak   
   andaþr, at mér standa;   
   gǫ́tom vér) en være   
   (valtafn í mun hrafne)   
   fríþr í f&#x1EB;gro blóþe   
   faþmr þínn roþenn míno.   

13\. Ok enn kvað hann:

   >32   
   >    
   Mǫ́ttut skilde skalde,   
   skj&#x1EB;ldr kom mér at halde   
   (gǫ́tum hug) viþ hneite,   
   hj&#x1EB;r gellanda bella,   
   áþr an mik þeirs míno   
   mono aldrlage valda,   
   gnýr vas hj&#x1EB;rs at heyra   
   hǫ́r, ofrliþi bǫ́ro.   

14\. Ok enn kvað hann:

   >33   
   >    
   Sték of einn, áþr ynne   
   árflognes mik sáran,   
   hræl&oelig;kjar gafk hauke   
   huggendr, Munens tuggo;   
   sneiþ at síno ráþe   
   sverþs egg í tvau legge,   
   misti menja leste
   r,   
   (manns bót vas þat) fóta.   

15\. Nú líðr á haustit, ok minkar ekki draumana, ok heldr er vaxandi gangr at þeim. Þat var eina nótt, er Gísli lét enn illa í svefni; Auðr spurði þá enn, hvat fyrir hann bæri. 16. Gísli kvað vísu:

   >34   
   >    
   Hugþak, brúþr! of báþar   
   benvíþe mér síðor   
   (þann h&#x1EB;fom vér at vinna   
   vílsinn) ofan rinna;   
   slíkt dreymir mik, seima,   
   sekr emk viþ her nekkvat,   
   (bíðom brodda hríþar)   
   blíþ Lofn! þegars sofnak.   

17\. Ok enn kvað hann vísu:

   >35   
   >    
   Hugþak blóþ of báðar   
   baug-Hlín Gnáar mínar   
   herþar hv&#x1EB;sso sverþe   
   hj&#x1EB;rnets Regin setja,   
   ok (váss) mærar være,   
   Vǫ́r, af miklo fáre,   
   (líkn reynom svá) lauka,   
   lífs váner mér gránar.   

18\. Ok enn kvað hann:

   >36   
   >    
   Hugþak hlífar flagþa   
   hristendr af mér kvista   
   (stór fingom ben) brynjo   
   báþar hendr meþ vende,   
   enn fyr mækes munne   
   minn hugþak, Syn tvinna,   
   (oss gein hj&#x1EB;rr of hjassa)   
   hjalmstofn ofan klofna.   

19\. Ok enn kvað hann vísu:

   >37   
   >    
   Hugþak Sj&#x1EB;fn í svefne   
   silfrbands of mér standa,   
   Gerðr hafðe sú gerðo,   
   grátande, brǫ́ váta;   
   ok eld-Nj&#x1EB;ron &#x1EB;ldo   
   allskyndela bynde   
   (hvat hyggr mér) en mæra   
   mín sǫ́r (und því vǫ́ro).   

<div style="float: left"><a href="http://rcblack.net/Gisla_saga/Gisla_32">⇦</a></div>
<div style="float: right"><a href="http://rcblack.net/Gisla_saga/Gisla_34">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes

Under Construction
