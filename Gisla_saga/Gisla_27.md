---
title: Gísla 27
layout: default
---

# Gísla saga Súrssonar 27

### Fortsetzng. Gísli followed by B&#x1EB;rker...

1\. Berki þykkir eigi þat til liggja, at veita Ingjaldi atg&#x1EB;ngu, landseta sínum; hverfa þeir nú frá til b&oelig;jar ok leita þar Gísla, ok finna hann eigi, sem ván var. 2. Þeir fara nú um eyna ok koma þar at í einum stað, er fíflit lá, ok beit gras í dalverpi einu, ok bundinn steinn við hálsinn.

3\. Þá tekr B&#x1EB;rkr til orða: "Bæði er nú at mikit er sagt frá fíflinu Ingjalds enda deiliz þat nú heldr víðara, en ek hugða, ok er hér ekki á at horfa, ok hefir oss orðit svá mikil vanhyggja at stóru berr; ok eigi veit ek, nær vér fáum þetta leiðrétt. 4. Ok mun Gísli þar verit hafa á bátinum hjá oss, ok mun hafa látit eptir fíflinu, {því at hann er við hvárttveggja brugðinn ok er hin mesta hermikráka}; ok er þat sk&#x1EB;mm jafnm&#x1EB;rgum m&#x1EB;nnum, ef hann skal nú komaz ór h&#x1EB;ndum oss; ok skundum eptir hánum, ok látum hann nú eigi úr f&oelig;ri ganga."

5\. Síðan hlaupa þeir á skip ok róa eptir þeim ok falla fast við árar. Þeir geta at líta, at þau eru komin langt inn á sund, ok s&oelig;kja nú hvárir tveggja fast róðrinn. 6. Rennir þat skipit meira, sem menninir váru fleiri á, ok leggz svá næri um síðir, at þá er B&#x1EB;rkr kominn í skotf&oglig;ri, er þau eru komin at landi. 7. Þá tekr Gísli til orða ok mælti við ambáttina: "Nú munu við skiljaz, ok er hér gull, at þú skalt f&oglig;ra Ingjaldi, en annat konu hans, ok seg þeim, at þau gefi þér frelsi ok ber þetta til jartegna. Ek vil ok, at Svarti sé frelsi gefit. Máttu at vísu heita minn lífgjafi, ok vil ek, at þú njótir þess."

8\. Nú skilja þau ok hleypr Gísli á land ok í hamraskarð n&#x1EB;kkut, {en þat er á} Hjarðanesi. Ambáttin r&oslash;ri í brott, alsveitt af m&oelig;ði, ok rauk af henni. 9. Þeir B&#x1EB;rkr róa at landi, ok verðr Saka-Steinn skjótastr af skipinu, ok hleypr at leita Gísla; ok er hann k&oslash;mr í hamraskarðit, stendr Gísli fyrir með brugðit sverð, ok keyrir þegar í h&#x1EB;fuð hánum, svá at stóð í herðum niðri, ok fell hann dauðr á j&#x1EB;rð. 10. Þeir B&#x1EB;rkr ganga nú upp á eyna, en Gísli hleypr á sund ok ætlar at leggjaz til lands. 11. B&#x1EB;rkr skýtr eptir hánum spjóti, ok kom í kálfann á hánum, ok skar út ór, ok varð þat mikit sár; hann k&oslash;mr á brott spjótinu, en týnir sverðinu, {því at} hann var svá móðr, at hann gat eigi á haldit. 12. Þá var myrkt af nótt, er hann komz at landi, þá hleypr hann í skóg, {því at} þá var víða skógum vaxit. 13. Þá róa þeir B&#x1EB;rkr at landi ok leita Gísla, ok kvía hann í skóginum, ok er hann svá móðr ok stirðr, at hann má varla ganga, ok verðr nú varr við menn alla vega frá sér. 14. Nú leitar hann ráðs ok ferr ofan til sjávarins, ok k&oslash;mz þar inn með fl&oelig;ðarb&#x1EB;kkum til Haugs í myrkrinu ok hittir bónda einn, er Refr hét, <<sonr Þorsteins rannstafs,>> ok var allra manna sl&oelig;gastr. Hann heilsar hánum, ok spyrr tíðinda. Hann sagði allt, hversu farit hafði með þeim Berki. 1. Refr átti sér konu, er Álfdís hét, væn at yfirliti, en fárskona sem mest í skapi, ok var enn mesti kvenskratti; með þeim Ref var jafnræði. 16\. Ok er hann hefr sagt Ref tíðindin, skorar Gísli á hann til fulltings -- "ok munu þeir koma hér brátt," sagði Gísli, "ok ekr nú at mj&#x1EB;k, en fáir verða til liðveizlu."

17\. "Ek mun gera á n&#x1EB;kkurn," sagði Refur, "þann at ráða einn, hversu at með skal vara at veita þér, ok hlutaz þú til einskis."

"Þat skal nú þiggja," sagði Gísli, "ok mun ek eigi ganga feti framar."

"Gakk þú inn þá," sagði Refr;

ok svá gerðu þeir." 18. Þá mælti Refr við Álfdísi: "Nú mun ek skipta m&#x1EB;nnum við þik í rekkjunni," ok tekr nú f&#x1EB;tin &#x1EB;ll úr rúminu ok mælti, at Gísli skyldi þar niðr leggjaz í hálminn, ok berr á hann ofan f&#x1EB;tin, ok hvílir nú á hánum ofan hón Álfdís, "ok vertu nú þar," sagði Refr, "fyrst, hvat sem í geriz."

19\. Hann biðr nú Álfdísi vera sem versta viðskiptis ok sem &oelig;rasta -- "ok spari nú ekki af," sagði Refr, "ok at mæla þat allt illt, er þér k&oelig;mr í hug, bæði í blóti ok skattyrðum; en ek mun ganga til tals við þá, ok haga svá orðum sem mér sýniz."

20\. Ok í annat sinn, er hann k&oelig;mr út, sér hann menn fara, ok eru þar f&#x1EB;runautar Barkar, átta saman; en B&#x1EB;rkr er eptir at Forsá, ok skulu þessir þangat fara, at leita at Gísla ok taka hann, ef hann væri þar kominn. 21. En Refr er úti ok spyrr tíðenda.

"Þau ein kunnu vér at segja, at þú munt spurt hafa, eða veiztu n&#x1EB;kkut til fara Gísla?" segja þeir, "eða hvárt hefir hann hér n&#x1EB;kkut komit?"

"Þat er bæði," sagði Refr, "at hann hefir ekki hér komit, enda myndi hánum skamt til skjótra ófara, ef hann hefði þess freistat; ok eigi veit ek, hversu trúligt yðr þykkir, at ek munda eigi óbúnari en einnhver yðvarr at drepa Gísla; en hefi ek þat vit með mér, at ek munda þykkjaz ekki alllítið í vinna, at hafa slíks manns traust, sem B&#x1EB;rkr er, ok hans vinr vildi ek vera."

23\. Þeir spyrja: "Er þér nokkut um, at vér ranns&#x1EB;kum þik ok hús þín?"

"Já," sagði Refr, "þat vil ek gjarna; því at ek veit, at þér meguð því &oslash;ruggligar leita í &#x1EB;ðrum st&#x1EB;ðum, ef þér vitið fyrir víst, at hann er eigi hér, ok gangið inn ok leitið sem gersamligast."

24\. Þeir ganga inn. Ok er Álfdís heyrði hark þeira, þá spyrr hón, hvat gauragangi þar væri, eða hverir glóparnir starfaði á m&#x1EB;nnum um nætur. 25. Refr bað hana at hafa sik at hófi, en hón lætr þó eigi vant margra fíflyrða; veitir hón þeim mikla ágauð, svá at þeir máttu minni til reka. Þeir rannsaka eigi at síðr, ok þó minnr en þeir myndi, ef þeir yrði eigi fyrir þvílíkum hrópyrðum af húsfreyju. 26. Fara síðan á brott, ok finna alls ekki, ok biðja bónda vel lifa; en hann bað þá vel fara, ok koma þeir aptr til fundar við B&#x1EB;rk, ok una alilla við sína f&#x1EB;r ok þykkjaz fengit hafa mikinn mannskaða með svívirðing, en komit engu áleiðis. 27. Flyz þetta nú yfir héraðit, ok þykkir m&#x1EB;nnum eigi ór steini hefja, hverjum óf&#x1EB;rum þeir fara fyrir Gísla. B&#x1EB;rkr ferr nú heim ok segir Eyjólfi, hvat um er at vera. 28. Gísli er með Ref hálfan mánuð, ok síðan fer hann á brott, ok skilja þeir Refr góðir vinir; ok gefr Gísli hánum hníf ok belti, ok váru þat góðir gripir; en ekki hafði hann fleira laust. 29. Ok eptir þetta ferr Gísli í Geirþjófsfj&#x1EB;rð til konu sinnar, ok hefir nú mikit aukiz hans frægð í þessum atburð; ok er þat ok sannsagt, at eigi hefir meiri atg&#x1EB;rvimaðr verit en Gísli, né fullhugi, ok þó varð hann eigi gæfumaðr. {Nú er fyrst frá horfið.}
