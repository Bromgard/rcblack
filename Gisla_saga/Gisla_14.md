---
title: Gísla 14
layout: default
---

# Gísla saga Súrssonar 14

### Vésteinn is buried in a mound

Gísli býz nú til at heygja Véstein, með allt lið sitt, í sandmel þeim, er á stenz ok seftj&#x1EB;rn fyrir neðan Sæból. Ok er Gísli var á leið kominn, þá fara þeir Þorgrímr með marga menn til haugsgerðarinnar. 2. En þá er þeir h&#x1EB;fðu veitt Vésteini umbúnað, sem siðr var til, gekk Þorgrímr at Gísla ok mælti: "Þat er tízka," segir hann, "at binda m&#x1EB;nnum helzkó þá er þeir skulu ganga á til Valhallar, ok mun ek þat gera við Véstein."

3\. Ok er hann hafði þat g&#x1EB;rt, þá mælti hann: "Eigi kann ek helskó at binda ef þessir losna."

4\. Eftir þetta setjaz þeir niðr fyrir útan hauginn ok talaz við ok láta allólíkliga, at n&#x1EB;kkur viti, hverr þenna gl&oelig;p hefir g&#x1EB;rt. 5. Þorkell spurði Gísla: "Hversu berz Auðr af um bróður dauðann? Hvárt grætur hón mj&#x1EB;k?"

"Vita muntu þat þykjaz," segir Gísli; "hón berz af vel ok þykkir mikit. 6. Draum dreymði mik," segir Gísli, "í fyrri nátt, ok svá í nótt; en þó vil ek eigi á kveða, hverr vígit hefr unnit; en á hitt horfir um draumana. 7. þat dreymði mik ena fyrri nátt, at af einum b&oelig; hr&#x1EB;kkðiz h&#x1EB;ggormr ok hjoggi Véstein til bana, en ena síðarri nátt dreymði mik, at vargr rynni af sama b&oelig; ok biti Véstein til bana. Ok sagða ek því hvárngan drauminn fyrr en nú, at ek vilda, at hvárgi réðiz."

8\. Ok þá kvað hann vísu:

>4   
>
>Betr hugþak þá, brigþer   
>(biþkat draums ens þriðja   
>slíks) af svefne v&#x1EB;kþom,   
>sárteina, Vésteine,   
>þás vit í sal sǫ́tum   
>Sigrhadds viþ mj&#x1EB;þ gladder,   
>komska maþr á miþli   
>mín né hans, at víni.

9\. Þorkell spurði þá: "Hversu berz Auðr af um bróðurdauðann? Hvárt grætur hón mj&#x1EB;k?"

"Opt spyrr þú þessa, frændi!" segir Gísli, "ok er þér mikil forvitni á at vita þetta."

Gísli kvað vísu:

>5  
>
>Hylr (á laun) und líne   
linnvenges skap (kinna)   
gríþar (leggsk ór góþum)   
Gefn (él kerom svefna;   
eik berr (angre) lauka   
(eir reksk) bráa geira   
(bróþor) d&#x1EB;gg á bæþe   
blíþ &#x1EB;ndvege síþan.   

11\. Ok enn kvað hann:

>6
>
>Hrynja lætr af hvítom   
hvarmskóge Gnǫ́ bógar   
hraun fylvingar, hremmir   
hlátrs bann, í kné, svanna;   
hn&oslash;tr less, en þreyr þessom,   
Þ&#x1EB;gn, at mærþar r&#x1EB;gne,   15\.
snáka túns af síno   
sjónhesle b&#x1EB;lgróno.   

12\. Nú ganga þeir bræðr heim eptir þetta báðir saman. Þá mælti Þorkell: "Mikil tíðindi hafa hér g&#x1EB;rz, ok munu þér verða n&#x1EB;kkuru meiri tíðindi með harmi en oss; en eigi at síðr verðr hverr með sjálfum sér lengst at fara. 13. Vilda ek, at þú létir þér eigi þetta svá mikils fá, at menn renni þar af því grunum í; vilda ek, at vér t&oelig;kum upp leika, ok væri nú svá vel með oss, sem þá er bezt hefir verit."

14\. "Þetta er vel mælt," segir Gísli, "ok vil ek þat gjarna, ok þó með þeim hætti, ef n&#x1EB;kkut kann þat til at bera á þinni æfi, at þér þykki jafnmikit sem mér þykkir þetta, þá skaltu mér því heita, at gera þá með sama hætti, sem þú beiðir mik nú."

15\. Þessu játar Þorkell. Síðan fara þeir heim, ok er þá drukkit erfi eptir Véstein. Ok er þat er g&#x1EB;rt, ferr hver heim til síns heimilis, ok var nú allt kyrt.

<div style="float: left"><a href="http://rcblack.net/Gisla_saga/Gisla_13">⇦</a></div>
<div style="float: right"><a href="http://rcblack.net/Gisla_saga/Gisla_15">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes
