---
title: Gísla 38
layout: default
---

# Gísla saga Súrssonar 38

1\. Synir Vésteins fara til Gests, frænda síns, ok skora á hann, at hann komi þeim utan með ráðum sínum, ok Gunnhildi, móður þeira, ok Auði, er Gísli hafði átta, ok Guðríði Ingjaldsdóttr, ok Geirmundi bróður hennar. 2. Fara þau &#x1EB;ll utan í Hvítá með Sirgurði hvíta.<sup id="a1">[1](#myfootnote1)</sup> Kom Gestr þeim utan með fé sínu. Þau váru skamma stund úti ok kómu norð við Noreg. 3. Gengr Bergr á stræti, ok vill kaupa þeim brúðarrúm<sup id="a2">[2](#myfootnote2)</sup> í kaupangi,<sup id="a3">[3](#myfootnote3)</sup> ok tveir menn með hánum; þeir m&oelig;ta tveim m&#x1EB;nnum, ok var annar í skarlatsklæðum, ungr maðr ok mikill vexti. 4. Sá spurði Berg at nafni; hann sagði til et sanna um nafn sitt ok kyn, því at hann ætlaði, at hann myndi þess<sup id="a4">[4](#myfootnote4)</sup> víðar koma,<sup id="a5">[5](#myfootnote5)</sup> at hann myndi njóta f&#x1EB;ður síns en<sup id="a6">[6](#myfootnote6)</sup> gjalda.<sup id="a7">[7](#myfootnote7)</sup> 5. En sá, er í skarlatsklæðunum var, brá sverði ok hjó Berg banah&#x1EB;gg. Þat var Ari Súrsson,<sup id="a8">[8](#myfootnote8)</sup> bróðir Gísla ok Þorkels. 6. F&#x1EB;runautar Bergs fóru til skips ok s&#x1EB;gðu tíðindin. Stýrimaðr kom þeim undan ok tók Helga far til Gr&oelig;nlands. 7. Helgi kom þangat ok þroskaðiz þar ok þótti enn bezti drengr; ok váru menn sendir til h&#x1EB;fuðs hánum; en þess<sup id="a9">[9](#myfootnote9)</sup> varð eigi auðit; Helgi týndiz í veiðif&#x1EB;r,<sup id="a10">[10](#myfootnote10)</sup> ok þótti þat mikill skaði. 8. Þær Auðr ok Gunnhildr fara til Danmerkr í Heiðab&oelig;,<sup id="a11">[11](#myfootnote11)</sup> tóku þær við trú ok gengu suðr<sup id="a12">[12](#myfootnote12)</sup> ok kómu eigi aptur. 9. Geirmundr var eptir í Noregi,<sup id="a13">[13](#myfootnote13)</sup> ok kvángaðiz ok varð vel at þroska. Guðríður, systir hans, var manni gefin ok þótti skýr<sup id="a14">[14](#myfootnote14)</sup> kona, ok eru margir menn frá henni komnir. 10. Ari Súrsson fór til Íslands. Hann kom í Hvítá ok seldi skipit, en keypti sér land at Hamri<sup id="a15">[15](#myfootnote15)</sup> ok bjó þar nokkra vetr. Víða<sup id="a16">[16](#myfootnote16)</sup> hefr hann búit á Mýrum,<sup id="a17">[17](#myfootnote17)</sup> ok eru menn komnir frá hánum.

Lúkum vér hér Gísla s&#x1EB;gu Súrssonar.

<div style="float: left"><a href="http://rcblack.net/Gisla_saga/Gisla_37">⇦</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes

<a name="myfootnote1" id="f1">1</a>:
 _með Sirgurði hvíta_ Otherwise unknown; a possible scribal error.
[↩](#a1)

<a name="myfootnote2" id="f2">2</a>:
 _kaupa þeim búðarrúm_, "rent a room (lodging)."
[↩](#a2)

<a name="myfootnote3" id="f3">3</a>:
 _kaupangi_, d.i. Niðaróss, Trondheim.
[↩](#a3)

<a name="myfootnote4" id="f4">4</a>:
 _þess_, "so under the circumstances."
[↩](#a4)

<a name="myfootnote5" id="f5">5</a>:
 _víðar koma_, "continue his journey."
[↩](#a5)

<a name="myfootnote6" id="f6">6</a>:
 _en = heldr en_.
[↩](#a6)

<a name="myfootnote7" id="f7">7</a>:
 _gjalda_, "pay."
[↩](#a7)

<a name="myfootnote8" id="f8">8</a>:
 _Ari Súrsson_, see above c. 2, 4.
[↩](#a8)

<a name="myfootnote9" id="f9">9</a>:
 _þess_, that is, that they killed him.
[↩](#a9)

<a name="myfootnote10" id="f10">10</a>:
 _í veiðif&#x1EB;r_, "when fishing."
[↩](#a10)

<a name="myfootnote11" id="f11">11</a>:
 _Heiðab&oelig;_, undoubtedly the old city of this name and the west side of present Hedeby Nor near Schleswig.
[↩](#a11)

<a name="myfootnote12" id="f12">12</a>:
 _suðr_, toward Rome.
[↩](#a12)

<a name="myfootnote13" id="f13">13</a>:
 _í Nóregi_, S allows him and his sister to come to Gr&oelig;nland, which should be reagarded as a scribal addition.
[↩](#a13)

<a name="myfootnote14" id="f14">14</a>:
 [_skýr_](http://web.ff.cuni.cz/cgi-bin/uaa_slovnik/gmc_search_v3?cmd=viewthis&id=cv:b0564:24), "bright, intelligent."
[↩](#a14)

<a name="myfootnote15" id="f15">15</a>:
 _Hamri_, the village Hammarr lies a little way north fo the main settlement Borg on Borgarfj&#x1EB;rðr.
[↩](#a15)

<a name="myfootnote16" id="f16">16</a>:
 _Víða_, "in various other places."
[↩](#a16)

<a name="myfootnote17" id="f17">17</a>:
 _Mýrar_, the region west of Borgarfj&#x1EB;rðr.
[↩](#a17)
