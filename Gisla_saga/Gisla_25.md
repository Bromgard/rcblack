---
title: Gísla 25
layout: default
---

# Gísla saga Súrssonar 25

### Gísli at Ingjaldr. Njósnar-Helgi and his childhood.  

1\. Með Ingjaldi var þræll ok ambátt; þrællinn hét Svartr, en ambáttin hét Bóthildr. 2. Helgi hét sonr Ingjalds, ok var afglapi, sem mestr mátti vera, ok fífl; hánum var sú umbúð veitt, at raufarsteinn var bundinn við hálsinn, ok beit hann gras úti sem fénaðr, ok er kallaðr Ingjaldsfífl; hann var mikill vexti, nær sem tr&#x1EB;ll. 3. Gísli er þar þann vetr ok smíðar skip Ingjaldi ok marga hluti aðra. En allt þat sem hann smíðaði, þá var þat auðkent, því at hann var hagari en flestir menn aðrir. 4. Menn undruðuz, hví þat var svá vel smíðat mart, sem Ingjaldr átti, því at hann var ekki hagr. 5. Gísli er ávallt á sumrum í Geirþjófsfirði; ferr nú svá fram iij. vetr, frá því er hann hafði dreymt, ok verðr hánum þetta at mestu trausti, er Ingjaldur veitir hánum. 6. Þykkir m&#x1EB;nnun nú grunsamligt um þetta allt jafnsaman, ok hyggja nú at Gísli muni lifa ok hafa verit með Ingjaldi, en eigi druknaðr, sem sagt hafði verit. 7. Leggja menn nú ræðu á, at Ingjaldr á nú þrjú skip ok &#x1EB;ll vel g&#x1EB;r. K&oslash;mur þessi kvittr fyrir Eyjólf enn grá, ok hlýtur Helgi enn at fara, ok k&oslash;mr hann í Hergilsey. 8. Gísli er ávallt í jarðhúsi, þá er menn koma í eyna. En Ingjaldr var góðr gestgjafi, ok býðr Helga gisting; þar var hann um nóttina. 9. Ingjaldr var iðjumaðr mikill; hann r&oslash;ri á sjó hvern dag, er sjóf&oelig;rt var, ok um morguninn, er hann var búinn til útróðrar, spyrr hann, hvárt Helga er ekki ákaft um ferðina, eða hví hann liggr. 10. Hann kvað sér vera ekki einkar skjallt, ok blés við ok strauk h&#x1EB;fuðbeinin; Ingjaldr bað hann þá liggja sem kyrrastan, ok ferr hann til sjávar, en Helgi tekr at stynja fast. 11. Nú er sagt, at Þorgerðr gengr til jarðhússins ok ætlar at gefa Gísla d&#x1EB;gurð; en þili er á millum búrsins ok þess, er Helgi lá í; Þorgerðr gengr í brott ór búrinu; klífr Helgi upp á þilit, ok sér, at þar var manni matr deildr; ok í því k&oslash;mur Þorgerðr inn, ok vinz Helgi við fast ok fellr ofan af þilinu. 12. Þorgerðr spyrr, því hann lætr svá at klífa í ræfr upp ok vera eigi kyrr. Hann kvez svá óðvirki vera af beinverkjum, at hann mátti eigi kyrr vera -- "ok vildi ek," segir hann, "at þú fylgðir mér til rekkju."

13\. Hón gerir svá. Síðan gengr hón brott með matinn. En Helgi ríss upp þegar ok gengr eptir ok sér nú hvat títt er, gengr nú aptr ok leggz niðr eptir þetta, ok þar þann dag. 14. Ingjaldr k&oslash;mr heim um kveldit ok ferr til rekkju Helga ok spyrr, hvárt hánum létti nokkut. Hann kvað áleiðis snúaz, ok beiðir sér farnings um morguninn ór eynni; ok er hann fluttr suðr til Flateyjar, ok ferr síðan suðr til Þórsness; segir nú, at hann er orðinn varr við, at Gísli er með Ingjaldi. 15. Síðan býz B&#x1EB;rkr heiman, ok eru saman fimmtán, fara á skip ok sigla sunnan yfir Breiðafj&#x1EB;rð. 16. Þenna dag er Ingjaldr róinn á vastir, ok Gísli með hánum, en þræll hans ok ambátt á &#x1EB;ðru skipi, ok sátu hjá eyjum n&#x1EB;kkurum, þeim er heita Skutileyjar.

<div style="float: left"><a href="http://rcblack.net/Gisla_saga/Gisla_24">⇦</a></div>
<div style="float: right"><a href="http://rcblack.net/Gisla_saga/Gisla_26">⇨</a></div>
<div style="margin: 0 auto; width: 100px;"><a href="http://rcblack.net/Gisla_saga/Gisla_home">&#8962;</a></div>

---

### Notes
